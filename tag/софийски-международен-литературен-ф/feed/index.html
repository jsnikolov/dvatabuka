<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Софийски международен литературен фестивал | Двата бука</title>
	<atom:link href="https://dvatabuka.eu/tag/%d1%81%d0%be%d1%84%d0%b8%d0%b9%d1%81%d0%ba%d0%b8-%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%b5%d0%bd-%d0%bb%d0%b8%d1%82%d0%b5%d1%80%d0%b0%d1%82%d1%83%d1%80%d0%b5%d0%bd-%d1%84/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Wed, 14 Oct 2015 07:19:45 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Писателите на Иберия завладяват София</title>
		<link>https://dvatabuka.eu/%d0%bf%d0%b8%d1%81%d0%b0%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d0%b8%d0%b1%d0%b5%d1%80%d0%b8%d1%8f-%d0%b7%d0%b0%d0%b2%d0%bb%d0%b0%d0%b4%d1%8f%d0%b2%d0%b0%d1%82-%d1%81%d0%be%d1%84%d0%b8/</link>
		
		<dc:creator><![CDATA[Венелина Стоянова]]></dc:creator>
		<pubDate>Sat, 10 Oct 2015 16:42:09 +0000</pubDate>
				<category><![CDATA[България]]></category>
		<category><![CDATA[Софийски международен литературен фестивал]]></category>
		<guid isPermaLink="false">http://dvatabuka.site/?p=8101</guid>

					<description><![CDATA[Едни от най-известните писатели от Испания и Португалия ще гостуват на третия Софийски международен литературен фестивал, който ще се проведе от 25 ноември до 13 декември. Тазгодишното му издание е посветено на Иберийския полуостров. За пръв път драматургията ще стане част от [...] <a href="https://dvatabuka.eu/%d0%bf%d0%b8%d1%81%d0%b0%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d0%b8%d0%b1%d0%b5%d1%80%d0%b8%d1%8f-%d0%b7%d0%b0%d0%b2%d0%bb%d0%b0%d0%b4%d1%8f%d0%b2%d0%b0%d1%82-%d1%81%d0%be%d1%84%d0%b8/" title="Писателите на Иберия завладяват София" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="aligncenter wp-image-8102 size-medium" src="https://dvatabuka.eu/wp-content/uploads/2015/10/SFL-350x208.jpg" alt="SFL" width="350" height="208" srcset="https://dvatabuka.eu/wp-content/uploads/2015/10/SFL-350x208.jpg 350w, https://dvatabuka.eu/wp-content/uploads/2015/10/SFL-220x131.jpg 220w, https://dvatabuka.eu/wp-content/uploads/2015/10/SFL.jpg 480w" sizes="(max-width: 350px) 100vw, 350px" /></p>
<p>Едни от най-известните писатели от Испания и Португалия ще гостуват на третия Софийски международен литературен фестивал, който ще се проведе от 25 ноември до 13 декември. Тазгодишното му издание е посветено на Иберийския полуостров.</p>
<p>За пръв път драматургията ще стане част от представените жанрове. Начало на фестивалното й присъствие ще постави един от най-известните европейски автори – Жорди Галсеран.  У нас той е познат с пет пиеси, а през 2010 г. режисьорът Явор Гърдев постави успешно най-известното произведение на каталонския драматург – „Методът Грьонхолм“ в Москва. Пиесата е била част от репертоара на театри в над 60 страни. Над  20 негови текстове за театър са преведени и се играят по света.</p>
<p>Текстове на писателката Майте Каранса, друг гост на фестивала, са адаптирани неколкократно за театрални представления. Каталонската писателка на детска и юношеска литература работи още като телевизионен сценарист и преподавател в университети в Барселона и Валенсия, има издадени над 40 заглавия на романи, разкази и поредици. Превеждана е на повече от 20 езика и е носител на 12 награди за литература, сред които най-престижните призове в Испания.</p>
<p>В програмата на фестивала са включени и прожекции на филми по произведения на гостуващи автори, сред които и „Езикът на пеперудите“ по произведения на Мануел Ривас. Българските читатели ще имат възможност да срещнат най-превеждания, награждаван и световноизвестен галисийски писател. Стилът на Ривас, както в прозата му, така и в поезията е магически, злободневен, завладяващ. Журналистическият му почерк го прави актуален дори когато описва минали събития.</p>
<p>Още трима писатели, носители на престижни европейски литературни отличия, ще гостуват в София. Маркос Хиралт Торенте е роден в Мадрид и е сред водещите автори от своето поколение. През 1999 г. печели награда „Хералде“ за роман и е обявен за един от най-обещаващите писатели на Испания. Световният му триумф идва с Националната награда за литература в Испания (2011), а също и с италианската „Стрега&#8220; през 2014 г., когато негови подгласници бяха българският писател Георги Господинов и финландската знаменитост Роса Ликсом.</p>
<p>Клара Санчес и Лоренсо Силва са носители на внушителната „Планета” – призът с най-голяма парична стойност в света след Нобеловата награда, а също така и на най-старото литературно отличие на Испания, което се връчва от 1944 г.  &#8211; „Надал“.</p>
<p>Клара Санчес е сред най-значимите представители на съвременната испанска белетристика, с опит като университетски преподавател и журналист в печатни и електронни медии. В романите си анализира социални традиции и културни феномени. Успехът на Клара Санчес е главоломен, произведенията й се издават в стотици хиляди екземпляри и са преведени в над 10 страни по света.</p>
<p>Лоренсо Силва е роден в Мадрид, завършил е право. Като писател печели едновременно признанието на критиката и любовта на читателите. Романите му са едни от най-четените в Испания днес, а някои от тях са и екранизирани. Изключителната популярност дължи на полицейската серия от 8 романа за Рубен Бевилакуа. Два от тях му донасят най-големите литературни награди на Испания.</p>
<p>И тази година специално внимание е отделено на стойностната криминална литература. Част от програмата на феста ще бъдат забележителни имена като Жозе Родригеш душ Сантуш и Хосе Карлос Сомоса. Първият има 13 романа, отпечатани в над 3 милиона екземпляра по света. Водещ е на вечерните новини в португалската обществена телевизия. Бил е международен репортер, работил е за Би Би Си и е отразявал войните в едни от най-напрегнатите райони по света. Вторият, роден в Хавана, е лекар по образование, специализирал психиатрия. Непредсказуем и екстравагантен като творец, разиграващ свободно паралелни сюжети, философски текстове, лингвистични загадки, мистериозни убийства, Сомоса припознава като свои литературни ментори писатели като Борхес, Кафка и Калвино.</p>
<p>Специална част от Литературния фестивал е посветена на поезията от Иберийския полуостров. Хосе Луис Гарсия Мартин е испански поет, роден в  Алденуева дел Камино (Касерес). Специалист по творчеството на Фернандо Песоа, той преподава в Университета на Овиедо и е главен редактор е на „Кларин. Списание за нова литература“. Съставител е на различни антологии за съвременната испанска поезия, автор на многобройни студии върху испанската литература.</p>
<p>Софийският международен литературния фестивал ще бъде домакин и на двама автори, представители на младото поколение на иберийската литература.</p>
<p>Мадридският писател Андрес Барба е сред най-известните млади испански романисти. Дебютът му през 1997 г. му носи наградата „Рамон Сендер”. Същинското признание обаче получава с втората си книга, когато става финалист на престижната награда за роман „Ералде” (2001). Често награждаван автор, творчеството на Барба е преведено на осем езика.</p>
<p>Унай Елориага е баски писател, все още слабо познат на българските читатели. Първият си роман издава през 2001 г. и с него печели испанската Национална награда за литература през 2002 г. Така той става вторият автор, пишещ на баски език, носител на тази награда след Бернандо Ачага. Сътрудник е в много медии. Публикува три романа, канен е като лектор в различни университети в Европа. Книгите му са преведени на десет езика.</p>
<p>Писателят Педро Ейраш ще изнесе лекция за португалската литература. Той е преподавател в университета в Порто и изследовател в полето на сравнителното литературознание. Има няколко  издадени романа, театрални пиеси и есета. Негови книги са превеждани, а пиесите му се играят  на различни места по света.</p>
<p>Селекцията на писателите от Иберийския полуостров е направена от независимо експертно жури, съставено от Хавиер Валдивиелсо, Лиляна Табакова, Нева Мичева, Людмила Илиева, Франсишку Назарет, Яна Андреева.</p>
<p>&nbsp;</p>
]]></content:encoded>
					
		
		
			</item>
	</channel>
</rss>
