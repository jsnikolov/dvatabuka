<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Антихрист | Двата бука</title>
	<atom:link href="https://dvatabuka.eu/tag/%d0%b0%d0%bd%d1%82%d0%b8%d1%85%d1%80%d0%b8%d1%81%d1%82/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Fri, 08 Apr 2016 13:09:56 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Ново издание на &#8222;Антихрист&#8220;</title>
		<link>https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d0%b0%d0%bd%d1%82%d0%b8%d1%85%d1%80%d0%b8%d1%81%d1%82/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 08 Apr 2016 13:09:56 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Антихрист]]></category>
		<category><![CDATA[Емилиян Станев]]></category>
		<category><![CDATA[Ентусиаст]]></category>
		<guid isPermaLink="false">http://dvatabuka.site/?p=9312</guid>

					<description><![CDATA[Издателство „Ентусиаст“ публикува една от най-силните творби в българската литература – романа „Антихрист“ от Емилиян Станев. Създадено през 1970 г., произведението разкрива историческите познания на автора и в същото време осмисля по нов начин явленията и събитията на епохата. Богатата философска проблематика [...] <a href="https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d0%b0%d0%bd%d1%82%d0%b8%d1%85%d1%80%d0%b8%d1%81%d1%82/" title="Ново издание на &#8222;Антихрист&#8220;" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-9314 alignright" src="https://dvatabuka.eu/wp-content/uploads/2016/04/Enthusiast_Antihrist_cover-first-220x343.jpg" alt="anti.indd" width="220" height="343" srcset="https://dvatabuka.eu/wp-content/uploads/2016/04/Enthusiast_Antihrist_cover-first-220x343.jpg 220w, https://dvatabuka.eu/wp-content/uploads/2016/04/Enthusiast_Antihrist_cover-first-350x546.jpg 350w, https://dvatabuka.eu/wp-content/uploads/2016/04/Enthusiast_Antihrist_cover-first-700x1092.jpg 700w, https://dvatabuka.eu/wp-content/uploads/2016/04/Enthusiast_Antihrist_cover-first.jpg 1586w" sizes="(max-width: 220px) 100vw, 220px" />Издателство „Ентусиаст“ публикува една от най-силните творби в българската литература – романа „Антихрист“ от Емилиян Станев. Създадено през 1970 г., произведението разкрива историческите познания на автора и в същото време осмисля по нов начин явленията и събитията на епохата. Богатата философска проблематика в романа поставя като основна тематa за смисъла на живота, преплитаща се с вечните въпроси за доброто и злото, за истината и лъжата.</p>
<p>С лекота и прозрение, Емилиян Станев задава философски въпроси, актуални и днес. Сюжетът е изграден изцяло върху противопоставянето на основните герои в романа – монаха Теофил, роден със светското име Еньо и приел ролята на Антихриста, и Патриарх Евтимий – духовния спасител на българския народ в един от най-болезнените периоди от нашата история. Съсредоточил вниманието си изцяло върху персонажите и техните душевни състояния, авторът описва болезненото лутане на човека между двете страни на своята собствена природа.</p>
<p>Търсейки смисъла на съществуването и на вярата, на пътя към съвършенството, монахът Теофил разказва своя живот по един болезнено искрен и много личен начин. Той се стреми да намери себе си, бори се с вътрешните си гласове и с терзанията на душата си чрез една силна и разтърсваща изповед пред символа на сляпата и измамна вяра – Патриарх Евтимий. Разклатен във вярата си, главният герой се обръща гневно срещу лицемерието на църквата, докато в следващия момент бива тласнат от нея „към ангелска чистота“. В търсене на истината Еньо напуска дома на родителите си и отива в манастир, за да намери пътя към Бога. Героят преживява изпитания и трудности, докосва се до тъмните еретични учения на Средновековието, превръща се в богохулник и дори в убиец.</p>
<p>Романът „Антихрист“ е безсмъртна творба за избора, за свободата, за силата и мъдростта, за вечното лутане на човека в търсене на смисъла на живота и за блуждаенето на душата в търсене на истината. Емилиян Станев безкомпромисно противопоставя изконните врагове Доброто и Злото. В „Антихрист“ Злото е не просто етическа категория, а събирателен образ на всичко грешно, недостойно и неморално у човека. Това е история за разкъсващото лутане, за пътя на душата през най-силните й терзания, за битката между дявола и Бога. Едно дълго пътуване към себе си в търсене на себе си.</p>
<p>Охарактеризиран от критиците като един от най-въздействащите български романи, „Антихрист“ води читателя към истини, които надскачат времевите пространства и звучат актуално и до днес.</p>
<p><strong>Ти си богът, когото търсиш. Не си ли разбрал, че няма закон вън от твоята воля да те предпази от злото в тебе освен закона, който ти сам ще си наложиш? В тебе е светецът и убиецът, горният и долният свят. Кого ще предпочетеш? Само в този избор ти си свободен! А който се натовари със сладострастното бреме на дълг и закон, не търси вече свобода. Тя се е освободила от себе си – никой не иска нещо, което не му е нужно!…</strong></p>
<p><span style="text-decoration: underline;"><strong>За Емилиян Станев</strong></span></p>
<p><img decoding="async" class="alignleft  wp-image-9313" src="https://dvatabuka.eu/wp-content/uploads/2016/04/Emilian-Stanev_pic-220x271.jpg" alt="Emilian-Stanev_pic" width="220" height="271" srcset="https://dvatabuka.eu/wp-content/uploads/2016/04/Emilian-Stanev_pic-220x271.jpg 220w, https://dvatabuka.eu/wp-content/uploads/2016/04/Emilian-Stanev_pic-350x431.jpg 350w, https://dvatabuka.eu/wp-content/uploads/2016/04/Emilian-Stanev_pic.jpg 356w" sizes="(max-width: 220px) 100vw, 220px" />Емилиян Станев e литературен псевдоним на българския писател Никола Стоянов Станев.</p>
<p>Авторът  публикува първите си произведения през 1931 г. От 1950 до 195З г. завежда отдел „Белетристика“ във в. „Литературен фронт“. Сътрудничи на сп. „Съдба“, „Завети“, „Златорог“, „Изкуство и критика“, „Венец“, „Българска реч“ и др.</p>
<p>Емилиян Станев пише анималистични разкази, социална и нравствено-философска проза, исторически романи и повести. По време на престоя си в София се запознава с много от тогавашните интелектуалци – писатели, художници и журналисти, които оказват сериозно въздействие върху произведенията, които той пише в по-късната част на своята творческа кариера.</p>
<p>Първата му книга – сборник с разкази с името „Примамливи блясъци“ е издадена през 1938 г. Следващата му книга е сборникът „Сами“ (1940 г.), с който поставя началото на цикъл от произведения за природата и човека. Следват „Вълчи нощи“ (1943), „Делници и празници“ (1945), „Дива птица“ (1946), „В тиха вечер“ (1948).</p>
<p>През 1948 г. излиза едно от най-известните му произведения – повестта „Крадецът на праскови“. След 1950 г. в продължение на 14 години работи върху своя роман „Иван Кондарев“, в който са описани събитията, свързани със Септемврийското въстание от 1923 г.</p>
<p>Автор е на книги за деца и юноши: „През гори и води“ (1943), „Лакомото мече“ (1944), „Повест за една гора“ (1948), „Когато скрежът се топи“ (1950), „Чернишка“ (1950) и др.</p>
<p>Произведенията му от следващите години са с по-философски насочена тематика. В тези творби Емилиян Станев използва задълбочените си познания по история на България. От този период са романите „Легенда за Сибин, преславския княз“ (1968), „Тихик и Назарий“(1985), „Антихрист“(1970), „Търновската царица“ (1974) и др.</p>
<p>Носител е на Националната награда „Йордан Йовков“ за 1975 г.</p>
]]></content:encoded>
					
		
		
			</item>
		<item>
		<title>&#8222;Антихрист&#8220; възкръсна в Пловдив след 35 години</title>
		<link>https://dvatabuka.eu/%d0%b0%d0%bd%d1%82%d0%b8%d1%85%d1%80%d0%b8%d1%81%d1%82-%d0%b2%d1%8a%d0%b7%d0%ba%d1%80%d1%8a%d1%81%d0%bd%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 16 Jan 2015 11:06:46 +0000</pubDate>
				<category><![CDATA[България]]></category>
		<category><![CDATA[Антихрист]]></category>
		<category><![CDATA[Емилиян Станев]]></category>
		<category><![CDATA[театър]]></category>
		<guid isPermaLink="false">http://dvatabuka.site/?p=2722</guid>

					<description><![CDATA[&#8222;Антихрист&#8220; възкръсна на пловдивска сцена 35 години след първата постановка по романа на Емилиян Станев. Премиерата бе на 15 януари в Драматичния театър под тепетата. Новият спектакъл е дебют на 23-годишната режисьорка Анастасия Събева. Първият е поставен през 1979 г. от Иван [...] <a href="https://dvatabuka.eu/%d0%b0%d0%bd%d1%82%d0%b8%d1%85%d1%80%d0%b8%d1%81%d1%82-%d0%b2%d1%8a%d0%b7%d0%ba%d1%80%d1%8a%d1%81%d0%bd%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2/" title="&#8222;Антихрист&#8220; възкръсна в Пловдив след 35 години" class="read-more">Виж още ...</a>]]></description>
										<content:encoded><![CDATA[<div id="attachment_2723" class="wp-caption alignright" style="width: 31.428571428571%; max-width:100%"><img decoding="async" class="wp-image-2723 size-thumbnail" src="https://dvatabuka.eu/wp-content/uploads/2015/01/Antihrist-220x147.jpg" alt="Antihrist" width="220" height="147" srcset="https://dvatabuka.eu/wp-content/uploads/2015/01/Antihrist-220x147.jpg 220w, https://dvatabuka.eu/wp-content/uploads/2015/01/Antihrist-350x233.jpg 350w, https://dvatabuka.eu/wp-content/uploads/2015/01/Antihrist.jpg 620w" sizes="(max-width: 220px) 100vw, 220px" /><div class="wp-caption-text">Снимки: Николай Бекярски</div></div>
<p>&#8222;Антихрист&#8220; възкръсна на пловдивска сцена 35 години след първата постановка по романа на Емилиян Станев. Премиерата бе на 15 януари в Драматичния театър под тепетата.</p>
<p>Новият спектакъл е дебют на 23-годишната режисьорка Анастасия Събева. Първият е поставен през 1979 г. от Иван Добчев.</p>
<p>Пиесата разказва една история за древните пътища на душата, която преминава през доброто и злото, за прошката и за откриването на пътя към Бога.  Можем ли да преборим дявола, стаен дълбоко в душата на всеки от нас? Кой е този Антихрист, който постъпва ту като ангел, ту като дявол, който търси любов и в това си търсене непрекъснато допуска грешки? Къде е спасението?</p>
<p><a href="https://dvatabuka.eu/wp-content/uploads/2015/01/Antihrist1.jpg"><img loading="lazy" decoding="async" class=" size-thumbnail wp-image-2726 alignleft" src="https://dvatabuka.eu/wp-content/uploads/2015/01/Antihrist1-220x147.jpg" alt="Antihrist1" width="220" height="147" srcset="https://dvatabuka.eu/wp-content/uploads/2015/01/Antihrist1-220x147.jpg 220w, https://dvatabuka.eu/wp-content/uploads/2015/01/Antihrist1-350x233.jpg 350w, https://dvatabuka.eu/wp-content/uploads/2015/01/Antihrist1-700x467.jpg 700w" sizes="auto, (max-width: 220px) 100vw, 220px" /></a>Директорът на Пловдивския драматичен театър Кръстю Кръстев заяви пред &#8222;Дарик радио&#8220;, че причината да покани младата режисьорка да направи своя професионален дебют именно на тази сцена, е идеята да се възродят стари текстове 30 години след тяхното първо представяне. Да се види отношението на младите към сериозните неща, които и днес разтърсват света, отношението към религията. Разбираме ли нейната същност? Как можем да оценим саможертвата и доброто в хората, ако не познаваме другите сили?</p>
<p>„Да не забравяме, че преди 35 години, когато Иван Добчев постави „Антихрист“, той също беше млад режисьор. И за това е интересно, как сега едно 23 годишно момиче ще покаже отношението си и отношението на тяхното поколение към тези велики неща, в които винаги намираме нов смисъл“, каза Кръстев.</p>
<p>Самата Анастасия Събева каза, че причината да се захване с тази пиеса е в това, че според нея българите започват много да се демотивират, да се загубват, да си тръгват и дори да не се самоопределят като българи. Много хора, когато им зададеш въпрос какво означава за тях да са българи, те ще отговорят, че нямат мнение, в смисъл „все ми е тая, предпочитам да съм в САЩ или в Германия и да живея добре“. И тази постоянна липса на отговорност в хората я стресира.</p>
<p>„Искам да накарам хората да започнат да мислят, че действията ни винаги имат значение, защото сме свързани помежду си,  че нищо не остава ей така във времето и в пространството. Ние, откакто сме се създали като нация и като държава, уж вярваме. Някои вярват наистина и това е тази част, която всъщност се опитва да вдига обществото ни. Но останалите, сякаш са съгласни да нямат мнение, да не вярват,  да се колебаят вярват ли, не вярват ли… И по веднъж на годината ходят на църква. И така преживяваме. И така народът ни много страда”, коментира Анастасия Събева, цитирана от &#8222;Дарик&#8220;.</p>
<p>В постановката играят: Васил Дуев, Елена Нацариду, Красимир Доков, Симеон Алексиев, Димитър Банчев, Красимир Василев, Венелин Методиев, Елена Кабасакалова, Ивайло Христов, Петър Тосков, Весела Петрова, Джована Кочева, Наталия Димитрова.</p>
<p>Сценичната версия е на Анастасия Събева и Асен Аврамов, който е автор на музика и хоровите композиции.</p>
]]></content:encoded>
					
		
		
			</item>
	</channel>
</rss>
