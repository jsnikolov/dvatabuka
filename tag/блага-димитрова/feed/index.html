<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Блага Димитрова | Двата бука</title>
	<atom:link href="https://dvatabuka.eu/tag/%d0%b1%d0%bb%d0%b0%d0%b3%d0%b0-%d0%b4%d0%b8%d0%bc%d0%b8%d1%82%d1%80%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 04 Feb 2018 15:32:07 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>&#8222;Лице&#8220; на Блага Димитрова се завръща</title>
		<link>https://dvatabuka.eu/%d0%bb%d0%b8%d1%86%d0%b5-%d0%bd%d0%b0-%d0%b1%d0%bb%d0%b0%d0%b3%d0%b0-%d0%b4%d0%b8%d0%bc%d0%b8%d1%82%d1%80%d0%be%d0%b2%d0%b0-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 04 Jan 2018 15:21:40 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Блага Димитрова]]></category>
		<category><![CDATA[Лице]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=10349</guid>

					<description><![CDATA[Скандалният за времето си роман &#8222;Лице&#8220; на Блага Димитрова се завръща с ново издание. Първата му поява през 1981 г. предизвиква гневната реакция на висшите държавни и партийни функционери. Държавна сигурност иззема от книжарниците по-голямата част от тиража и романът е „заключен“ [...] <a href="https://dvatabuka.eu/%d0%bb%d0%b8%d1%86%d0%b5-%d0%bd%d0%b0-%d0%b1%d0%bb%d0%b0%d0%b3%d0%b0-%d0%b4%d0%b8%d0%bc%d0%b8%d1%82%d1%80%d0%be%d0%b2%d0%b0-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/" title="&#8222;Лице&#8220; на Блага Димитрова се завръща" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10350 alignright" src="https://dvatabuka.eu/wp-content/uploads/2018/02/Blaga-Dimitrova-Lice-3-220x307.jpg" alt="" width="220" height="307" srcset="https://dvatabuka.eu/wp-content/uploads/2018/02/Blaga-Dimitrova-Lice-3-220x307.jpg 220w, https://dvatabuka.eu/wp-content/uploads/2018/02/Blaga-Dimitrova-Lice-3-350x489.jpg 350w, https://dvatabuka.eu/wp-content/uploads/2018/02/Blaga-Dimitrova-Lice-3.jpg 644w" sizes="(max-width: 220px) 100vw, 220px" />Скандалният за времето си роман &#8222;Лице&#8220; на Блага Димитрова се завръща с ново издание. Първата му поява през 1981 г. предизвиква гневната реакция на висшите държавни и партийни функционери. Държавна сигурност иззема от книжарниците по-голямата част от тиража и романът е „заключен“ в Сливенския затвор. Реакцията обаче е закъсняла: „Лице“ е стигнал до читателите си. И се предава тайно от ръка на ръка.</p>
<p>Новото издание на романа е дело на ИК &#8222;Хермес&#8220;.</p>
<p><strong><u>За книгата</u><br />
</strong></p>
<p><strong>И един въпрос продължава да отеква в тишината: Какво цените най-много в живота?</strong></p>
<p>Преподавателката по марксизъм Бора Найденова прекарва свободното си време в провеждане на едно малко странно социологическо проучване. За да разбере нагласите на съвременното общество, тя задава въпроса „Какво цените най-много в живота?“. Получава различни отговори: някои – шаблонни, други – искрени.</p>
<p>В процеса на работа тя среща Кирил, един от нейните изключени студенти. Двамата си приличат по тревожното им минало, свързано с налагането на комунизма. Но се разминават в позициите си спрямо идеологията му. Техните спорове разнищват теми като свободата, природата на човека, живота, човещината и истината.</p>
<p><strong>Цитати</strong></p>
<p><strong><em>***</em></strong></p>
<p><em>„Човек расте, разцъфтява и увяхва само чрез любов!“</em></p>
<p><strong><em>***</em></strong></p>
<p><em>„Ако е любов – да е без предел, единствена, първа и последна. Ако е риск – да е смъртен&#8230;Ако е вярност – да е до заслепение.“</em></p>
<p><strong><em>***</em></strong></p>
<p><em>„Който има разруха и бъркотия в живота си, не може да понася безпорядък</em></p>
<p><em>в стаята си.“</em></p>
<p>&nbsp;</p>
<p><em>***</em></p>
<p><em>„Ако човек започне да поправя грешките, чуждите и собствените си, цял живот ще пропилее, без да се осъществи.“</em></p>
<p><em>***</em></p>
<p><em>„И в този миг тя намира онова, което бе търсила през белите и черните листове, през дните и нощите на целия свой живот. Един въпрос: „Какво цениш най-много на този свят?“. И един спонтанен отговор. Каква топла, каква страшна, каква мъчноизречима дума: „човещина“!“</em></p>
<p>&nbsp;</p>
<p><em>***</em></p>
<p><em>„В живота има такива съвпадения, каквито и най-развинтената фантазия</em></p>
<p><em>не може да измисли!“</em></p>
<p>&nbsp;</p>
<p><em>***</em></p>
<p><em>„Какво му остава на онзи, който няма вяра в нищо, освен да вярва в бездушните вещи?“</em></p>
<p>&nbsp;</p>
<p><em>***</em></p>
<p><em> „ &#8211; Никой никому не може да забрани да бъде истински!</em></p>
<p><em>&#8211; Стига да погледнем истината без превръзка на очите!“</em></p>
<p>&nbsp;</p>
<p><strong><em>***</em></strong></p>
<p><em>„Умората е велико благо за човека – тя е в състояние да го застави да се смири поне за кратко, до новата умора.“</em></p>
<p>&nbsp;</p>
<p><em>***</em></p>
<p><em>“</em><em>Човек може да се смее над патилата си едва след като те са зад гърба му.“</em></p>
<p><strong><em>***</em></strong></p>
<p><strong>За авторката</strong></p>
<p>Блага Димитрова (1922–2003) израства във Велико Търново, но семейството се преселва в София, където тя завършва I девическа гимназия (класически отдел с латински и старогръцки), а след това славянска филология. Докато учи, взема уроци по пиано при проф. Андрей Стоянов и изпълнява клавирните сонати на Бетовен. Била е редакторка в сп. „Септември“ и ДИ „Народна култура“, на няколко пъти остава без работа. Владее пет езика. Издала е много книги със стихове, романи, есета, спомени, както и два тома документално изследване за българската култура от първата четвърт на XX век (в съавторство с Йордан Василев) въз основа на анкета с Е. Багряна.</p>
<p>Стиховете ѝ са преведени на 23 езика. Първият ѝ роман – „Пътуване към себе си“ (1965), прави впечатление с отказ от тогавашната стилистика. След това се появяват романите „Отклонение“ (1967, по него е заснет и филм с актьори в главните роли Невена Коканова и Иван Андонов), „Лавина“ (1971, също филмиран), „Лице“ (1981), „Урания“ (1993), „Глухарчето“ (1996).</p>
<p>Романът „Отклонение“ (1967) има досега седем издания. Преведен е на осем езика и особено странна е съдбата на немския превод – той излиза с различни заглавия в тогавашните Западна и Източна Германия.</p>
<p>Блага Димитрова е работила и като преводач от полски, руски, шведски и др. Сред най-внушителните са преводите ѝ на „Пан Тадеуш“ от Мицкевич след 15 години труд, „Илиада“ от Омир (заедно с Ал. Милев) – от старогръцки, стихосбирка от лауреатката на Нобелова награда Вислава Шимборска (от полски).</p>
<p>Не е членувала в партия, участвала е в дисидентския Клуб за демокрация, преследван от комунистическата власт. Била е вицепрезидент на България (1992–1994), подава оставка.</p>
<p>&nbsp;</p>
<p>&nbsp;</p>
]]></content:encoded>
					
		
		
			</item>
		<item>
		<title>Ново издание на &#8222;Глухарчето&#8220; от Блага Димитрова</title>
		<link>https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d0%b3%d0%bb%d1%83%d1%85%d0%b0%d1%80%d1%87%d0%b5%d1%82%d0%be-%d0%be%d1%82-%d0%b1%d0%bb%d0%b0%d0%b3%d0%b0-%d0%b4/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 13 Jun 2016 06:46:40 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Блага Димитрова]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=9597</guid>

					<description><![CDATA[Излезе ново издание на романа „Глухарчето“ от Блага Димитрова. Написан в типичния за Блага Димитрова философски дух, като фантастичните елементи са неизменна част от книгата. Темата за любовта е водеща. В същото време романът е изключително актуален, тъй като засяга проблема за [...] <a href="https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d0%b3%d0%bb%d1%83%d1%85%d0%b0%d1%80%d1%87%d0%b5%d1%82%d0%be-%d0%be%d1%82-%d0%b1%d0%bb%d0%b0%d0%b3%d0%b0-%d0%b4/" title="Ново издание на &#8222;Глухарчето&#8220; от Блага Димитрова" class="read-more">Виж още ...</a>]]></description>
										<content:encoded><![CDATA[<p><img decoding="async" class="size-thumbnail wp-image-9598 alignright" src="https://dvatabuka.eu/wp-content/uploads/2016/06/gluharcheto-01-220x322.jpg" alt="gluharcheto-01" width="220" height="322" srcset="https://dvatabuka.eu/wp-content/uploads/2016/06/gluharcheto-01-220x322.jpg 220w, https://dvatabuka.eu/wp-content/uploads/2016/06/gluharcheto-01-350x513.jpg 350w, https://dvatabuka.eu/wp-content/uploads/2016/06/gluharcheto-01.jpg 546w" sizes="(max-width: 220px) 100vw, 220px" />Излезе ново издание на романа „Глухарчето“ от Блага Димитрова. Написан в типичния за Блага Димитрова философски дух, като фантастичните елементи са неизменна част от книгата. Темата за любовта е водеща. В същото време романът е изключително актуален, тъй като засяга проблема за технологичния напредък в световен мащаб, за силата на телекомуникациите и зависимостта на хората от тях.</p>
<p>„Глухарчето“ на Блага Димитрова e роман за недоизказаните истини, за хората, продължаващи да променят и осмислят живота ни, дори след смъртта си. Писателката ни обрисува един режисиран свят на тайни, където младите се опитват да запазят и отстояват себе си, а не да робуват на утвърдените упадъчни норми, превръщайки се във въплъщение на лъжата, фалша и лицемерието.</p>
<p><strong>За книгата</strong></p>
<p>Момиче на име Анастасия се самоубива малко след като завършва училище. Близките й изпадат в шок от новината. Никой не е подозирал, че ученичката ще посегне на живота си. Най-добрата й приятелка – Вангелия, се наема със задачата да открие истината за смъртта на Анастасия. След поредица от странни събития тя се натъква на дневника й. Тогава разбира колко малко е познавала приятелката си&#8230;</p>
<p>В стремежа си да открие истината, Вангелия започва все повече да се доближава до образа на мъртвата, да имитира гласа, маниерите, дори походката й. Тя дотолкова се слива с чувствата и възприятията й, че започва искрено да вярва, че Анастасия се е вселила в нея, предавайки й всичките си желания, страсти и дори любовта си към художника Александър.</p>
<p>&#8222;Глухарчето&#8220; е изключително завладяваща и тайнствена книга, изпълнена с множество древни вярвания, легенди и любовни заклинания.</p>
<p><strong>За авторката</strong></p>
<p>Блага Димитрова (1922–2003) израства във Велико Търново, но семейството се преселва в София, където тя завършва I девическа гимназия (класически отдел с латински и старогръцки), а след това славянска филология. Докато учи, взема уроци по пиано при проф. Андрей Стоянов и изпълнява клавирните сонати на Бетовен. Била е редакторка в сп. „Септември“ и ДИ „Народна култура“, на няколко пъти остава без работа. Владее пет езика. Издала е много книги със стихове, романи, есета, спомени, както и два тома документално изследване за българската култура от първата четвърт на XX век (в съавторство с Йордан Василев) въз основа на анкета с Е. Багряна.</p>
<p>Стиховете ѝ са преведени на 23 езика. Първият ѝ роман &#8211; &#8222;Пътуване към себе си&#8220; (1965), прави впечатление с отказ от тогавашната стилистика. След това се появяват романите &#8222;Отклонение&#8220; (1967, по него е заснет и филм с актьори в главните роли Невена Коканова и Иван Андонов), &#8222;Лавина&#8220; (1971, също филмиран), &#8222;Лице&#8220; (1981), &#8222;Урания&#8220; (1993), &#8222;Глухарчето&#8220; (1996).</p>
<p>Романът „Отклонение“ (1967) има досега шест издания. Преведен е на осем езика и особено странна е съдбата на немския превод – той излиза с различни заглавия в тогавашните Западна и Източна Германия.<br />
Блага Димитрова е работила и като преводач от полски, руски, шведски и др. Сред най-внушителните са преводите й на „Пан Тадеуш“ от Мицкевич след 15 години труд, „Илиада“ от Омир (заедно с Ал. Милев) – от старогръцки, стихосбирка от лауреатката на Нобелова награда Вислава Шимборска (от полски).</p>
<p>Не е членувала в партия, участвала е в дисидентския Клуб за демокрация, преследван от комунистическата власт. Била е вицепрезидентка на България (1992–1994), подава оставка.</p>
<p><span style="text-decoration: underline;"><strong>Откъс</strong></span></p>
<p><strong>КЛЮЧЪТ</strong></p>
<p><strong>Вангелия се сбогува, навела очи, обещавайки пак да намине.</strong><br />
<strong>На прага майката й подари за спомен от Сия гердана, който момичето носеше напоследък. Анги го надяна с изтръпнали пръсти и усети около шията си примката.</strong></p>
<p><strong>Влезе в асансьора, спусна се надолу и, когато спря пред изхода, по навик натисна копчето за тавана. Полетя в безтегловност обратно нагоре. Сърцето й дънеше слепите очи с бесни удари. Стори й се, че се качва не на 18-тия етаж, а в стратосферата. Излезе замаяна. Неведнъж бе идвала тук, в този гълъбарник, където Сия си бе стъкмила едно самостоятелно кътче за приятелски веселби и усамотение. В ъгъла до таванското помещение се бе окумил кактусът в саксията, съвсем спаружен, вкакавиден, мъртъв. „Дори на чироз не мяза!“ – би рекла Сия. Анги се озърна. Бе съвсем сама. Приближи се на пръсти, наведе се, разрови сухите буци пръст в саксията. Ноктите й докоснаха студенината на ключа. Изтръпна като от допир до мъртвец. С дървена ръка го виъхна в ключалката. Напрежението на касоразбивач не би могло да се сравни с нейното състояние. Действуваше като под хипноза.</strong></p>
<p><strong>Ключът изщрака. Анги стърчеше вцепенена на прага. Внезапно асансьорът шумно потегли надолу, извикан от някого. Девойката се стресна и светкавично се вмъкна в таванската стая, изплашена, че ще я заварят на местопрестъплението. Озова се в тихата обител на Сия – непроменена, непипната, такава, каквато е била заварена в онази мрачна заран. Това бе пещера. По стените – скални рисунки на гривест лъв, ръка с разперени пет пръста, нейната деликатна ръка, фантастични цветя, елен с рога, разклонени като изг­ряващо слънце. И бели пухкави облачета, прилични на духнати глухарчета.</strong></p>
<p><strong>Анги не дръзна да вдигне поглед към гредата, на която е висяла самоубийцата. За пръв път с прогледнали очи тя обзря таванския пристан на 18-годишната си приятелка.</strong></p>
<p><strong>И откри: това бе тракийска гробница! Из дълбините на паметта й изплува гласът на Сия, озвучил затвореното пространство:</strong><br />
<strong>–    Това е моето светилище! Тук идвам да се прибера в себе си. Аз съм от най-древното тракийско племе „беси“, затуй съм така бясна. Тук е моята крепост, на тракийски език „ди-за“. Гостите ги черпя по тракийски обичай с бира, „брютон“, наливам я в кана „зетрайа“, на която, ако имате фантазия, бихте видели гравирана със злато и сребро великата богиня на плодородието Бендида, яхнала лъв. По стените на моята тракийска могила е отпечатана лявата ми ръка, защото лявата е женската ръка, събрала в дланта си божествената родилна сила. Аз съм тази, която излита „зейиетес“, за по-кратко „зейне“. Бих желала да бъда „камолес“ – обичана, любена, но това ще се сбъдне, когато излетя от земята високо в небето и се зарея между звездите, зейне&#8230; зазяпана, завеяна. Вангелия без малко да извика:</strong><br />
<strong>–    Къде си, Сийо? Накъде излетя?</strong><br />
<strong>Огледа стенописите, които носеха отпечатък от ръката на левачката, потомка на тракийското племе беси, според самата нея. Анги не можеше да не се усмихне на тези фрески, уж с мотиви от разкопките из тракийските могили, от известните съкровища, а гротескни, своеволно нахвърляни на смях. Погледът й падна долу в ъгъла. И пулсът й замря. Ето го, убягващият детайл! В розетката бе впъхнат косо картон с рисунка на черна гарга и надпис с туш „ГАГИЛА“.</strong><br />
<strong>–    Не помня, Сийо, да си произнесла приживе такава странна дума „гагила“&#8230; И тя ли е от тракийския ти речник, или си я измислила, за да си правиш с мене своите непредвидими шеги, както по-рано? Как не съм се сетила досега? Черната гарга в комина! – Посегна да отвинти розетката, но се отдръпна. – Ах, ти, хитрушо! Още една шегичка: саждите ще пръхнат извътре и ще превърнат любопитницата в африканска маска. Мене ли избра за такова шоу?</strong></p>
<p><strong>Вятър засвири в комина, като че й се присмя. Внезапно се смрачи. Облаци забулиха просторния изглед от тавана. Сводът над Витоша се начумери, тъмноморав. Наближаваше буря.</strong></p>
<p><strong>Анги светна лампата, като че ли се свечери. Побърза да изпълни това, за което бе дошла. Пиринчената розетка се отвинтваше трудно, запъната като захлупка на бутилка в морето с послание. През това време бурята се разрази. Дъжд затрополи в комина, сякаш напираше пръв да се добере до тайника.</strong><br />
<strong>–    Ах, ти Сийо, дяволицо! – заговори на глас Анги не­волно, защото все по-осезаемо чувстваше присъствието на приятелката си. – Колко съм недосетлива! Ами тук има радиатор за парното, коминът служел за скривалище – „ии-тюе“, както си ми загтвала, без да ми разкриеш къде ти е било това пусто тракийско питюе!</strong><br />
<strong>Препъхна ръка в отвора, надълбоко, още по-дълбоко до лакъта. Остропръстият дъжд нервно я изблъскваше с хлопот, без да я достигне и намокри. Най-сетне Анги възкликна тържествуващо:</strong><br />
<strong>–    Га-га-га! Черната гагила в комина! Защо не изграка отдалече, да не се лутам къде се криеш, гарго рошава?</strong><br />
<strong>Върху постелка от вестник, загъната в тъкана кърпа, се тулеше тънка пратка. Анги я измъкна и разгърна. Черна тетрадка. Това никак не я учуди. Нали тъкмо нея търсеше? Учуди я собственото й успокоение в същия момент. Като че ли Сия досега бе треперила, че някой друг ще открие съкровената й изповед, и най-после си бе отдъхнала, че тетрадката й попадна в сигурни ръце.</strong></p>
<p><strong>Вече без припряност и тревога Анги мушна тетрадката в торбето си при телеграмата до поискване, педантично завинти обратно розетката на мястото й, огледа да не е оставила някакви следи. И тъкмо се канеше да си тръгне, телефонът иззвънтя.</strong></p>
<p><strong>Това внезапно зъртене я зашемети със силата на удар от пневматичен чук. Следващият звън я опомни, като че ли я обля със студен душ и тя започна да зъзне.</strong><br />
<strong>–    Къде съм, Господи? На мъртвата ли се обаждат? Или е една от редовните телефонни грешки? – Зъртежъ! продължаваше упорито. – Сийо, какво би сторила ти на мое място? – попита Анги и сама си отговори с хапливостта на приятелката си: – Я се обади от мое име да шашнеш нахалника!</strong><br />
<strong>Анги вдигна слушалката плахо като под забрана и същевременно под повеля:</strong><br />
<strong>–    Ало? Ало? – запита с несвой глас в глухо, безотзивно пространство.</strong><br />
<strong>–    Кой е там? – обади се слисан Александър.</strong><br />
<strong>–    Алек, ти ли си? – ахна възрадвана.</strong><br />
<strong>Той онемя, сякаш прерязаха не жицата, а езика му.</strong><br />
<strong>–    Къде се изгуби, хей? Чуваш ли ме? – разчлени дума по дума Анги. – Ти ли си, Алек?</strong><br />
<strong>–    А ти? – произнесе той в ужас. – Ти коя си? Анги се задави в клокочещия кикот на Сия.</strong><br />
<strong>–    Не ме ли позна?</strong><br />
<strong>–    С призрак ли говоря? – едвам промълви той.</strong><br />
<strong>–    Призрачно ли ти звуча?</strong><br />
<strong>–    Гласът на Сия! Не е възможно!</strong><br />
<strong>–    Алек, бълнуваш ли? – Смехът й се залюля на жицата като сигнал от някакъв свят на шеговити загадки.</strong><br />
<strong>–    Съвсем ще откача! Ще кажеш ли най-после коя си?</strong><br />
<strong>–    Анги! – възвести с нов прилив на кикотене. – Аз съм Анги, ако не възразяваш!</strong><br />
<strong>–    Какво правиш там? Сама ли си?</strong><br />
<strong>–    Сама с една черна гарга в комина.</strong><br />
<strong>–    Стига ме будалка!</strong><br />
<strong>–    Ела, ако не вярваш!</strong><br />
<strong>–    Защо си там?</strong><br />
<strong>–    Ами&#8230; дойдох да полея кактуса.</strong><br />
<strong>–    Кактус трае без вода! Измисли друг номер!</strong><br />
<strong>–    А ти защо звъниш на този номер?</strong><br />
<strong>–    Минавах от там. Без да искам, вдигнах глава.</strong><br />
<strong>–    По стар навик?</strong><br />
<strong>–    Както и да е&#8230;</strong><br />
<strong>–    Е, какво видя?</strong><br />
<strong>–    Тъмно. Изведнъж прозорецът най-горе светна. Кой може да бъде?</strong><br />
<strong>–    Признай, какво си помисли? – Вълни от смеха на Сия заляха думите й.</strong><br />
<strong>Ехтяща отвъдна пустота прекъсна връзката. Анги сякаш с чужда ръка окачи слушалката на вилката.</strong></p>
<p><strong>Неусетно бе просветнало. Бурята на облак бързо бе преминала. Дъждът, изтънял и отмалял, се изваляваше.</strong><br />
<strong>Вангелия угаси лампата, излезе на пръсти, заключи и зарови ключа в саксията. Но кактусът й се видя толкова жалък, толкова осиротял, че се върна и взе саксията. Измъкна ключа от саксията и го пъхна под изтривалката. Повика асансьора, спусна се надолу и почувства как диафрагмата й се сви, изпомпвайки въздуха от гърдите й. Стори й се, че тъкмо там в тялото й е гнездото на страха. Притисна торбето до това място в стомаха и страхът й придоби гарвановочерна отсянка. Слизайки етаж по етаж, измерваше как се качва градусът на напрежението й. Стигна предела на поносимост при изхода. Дали няма да я срещне някой от обитателите на сградата – да я попита къде отнася тази саксия, добре позната на всички с кактуса на самоубийцата. Никой.</strong></p>
<p><strong>Изскочи навън и си пое дълбоко дъх. Въздухът, току-що изкъпан от летния дъжд, бе замайващо свеж. Мир и сговор със цялата вселена се разля в младото й същество. Тя изпълни посмъртната воля на приятелката си. „Черната гарга“ – гагилата, нямаше да се разграчи и да издаде тайната на мъртвата.</strong></p>
]]></content:encoded>
					
		
		
			</item>
		<item>
		<title>&#8222;Пътуване към себе си&#8220; се завръща</title>
		<link>https://dvatabuka.eu/%d0%bf%d1%8a%d1%82%d1%83%d0%b2%d0%b0%d0%bd%d0%b5-%d0%ba%d1%8a%d0%bc-%d1%81%d0%b5%d0%b1%d0%b5-%d1%81%d0%b8-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 27 Feb 2015 14:36:19 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Блага Димитрова]]></category>
		<category><![CDATA[Пътуване към себе си]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=4042</guid>

					<description><![CDATA[Мъжете се влюбват не в нас, а в собствения си образ, който откриват в нашите очи. Може би затова новата позната им е по-интересна. Могат да я удивят, да се представят други, да се обновят. После, щом и тя ги опознае, им [...] <a href="https://dvatabuka.eu/%d0%bf%d1%8a%d1%82%d1%83%d0%b2%d0%b0%d0%bd%d0%b5-%d0%ba%d1%8a%d0%bc-%d1%81%d0%b5%d0%b1%d0%b5-%d1%81%d0%b8-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/" title="&#8222;Пътуване към себе си&#8220; се завръща" class="read-more">Виж още ...</a>]]></description>
										<content:encoded><![CDATA[<p><strong><img decoding="async" class=" size-thumbnail wp-image-4044 alignright" src="https://dvatabuka.eu/wp-content/uploads/2015/02/patuvane-kam-sebe-si-220x322.jpg" alt="patuvane kam sebe si.eps" width="220" height="322" srcset="https://dvatabuka.eu/wp-content/uploads/2015/02/patuvane-kam-sebe-si-220x322.jpg 220w, https://dvatabuka.eu/wp-content/uploads/2015/02/patuvane-kam-sebe-si-350x512.jpg 350w, https://dvatabuka.eu/wp-content/uploads/2015/02/patuvane-kam-sebe-si.jpg 591w" sizes="(max-width: 220px) 100vw, 220px" />Мъжете се влюбват не в нас, а в собствения си образ, който откриват в нашите очи. Може би затова новата позната им е по-интересна. Могат да я удивят, да се представят други, да се обновят. После, щом и тя ги опознае, им става неинтересна и бягат при друга. Всъщност те бягат от себе си.</strong></p>
<p>На 6 март излиза дългоочакваното пето издание на един от най-обичаните български романи – „Пътуване към себе си“ от Блага Димитрова, съобщиха от ИК&#8220;Хермес&#8220;. Това е книга за заминаването, за бягството, за пътя, по който поемаме в търсене на собствената си идентичност. Тук преживяванията са разказани като спомен, а самата история е своеобразен опит за преосмисляне на времето.</p>
<p>Блага Димитрова поставя акцент върху моралните ценности, чувството за вина и отговорността. Помага ни да открием пътя към себе си, най-сложния, истински и стръмен път, криволичещ през житейските проблеми, тревожните мисли и порива на чувствата.</p>
<p>Ето няколко откъса от романа, подбрани от издателство &#8222;Хермес&#8220;:</p>
<p><strong><img loading="lazy" decoding="async" class=" size-thumbnail wp-image-4045 alignright" src="https://dvatabuka.eu/wp-content/uploads/2015/02/patuvane_3-220x138.jpg" alt="patuvane_3" width="220" height="138" srcset="https://dvatabuka.eu/wp-content/uploads/2015/02/patuvane_3-220x138.jpg 220w, https://dvatabuka.eu/wp-content/uploads/2015/02/patuvane_3-350x219.jpg 350w, https://dvatabuka.eu/wp-content/uploads/2015/02/patuvane_3-700x438.jpg 700w, https://dvatabuka.eu/wp-content/uploads/2015/02/patuvane_3.jpg 800w" sizes="auto, (max-width: 220px) 100vw, 220px" />Само дълбоките дири значат истински изживян живот. И най-вълшебният миг сякаш не е съществувал, щом не е оставил своя следа, свидетелство за истинността си. Инак по какво се отличава от един сън? Споменът за сладките мигове горчи, ако тоя спомен не се е материализирал в нещо живо, трайно, самостоятелно. И най-чудната любов не радва, ако от нея не се роди една детска усмивка, едно дръзко дело или поне една песен.</strong></p>
<p><strong>Впрочем какво по-страшно наказание от въображаемото изживяване на нещо, което би могло да бъде и не е било?</strong></p>
<p><strong>Мъжкият поглед се влияе. Сякаш е сляп! Нужни му са чужди очи, за да прогледне. Искаш ли да му се харесаш, трябва да се харесаш първо на другите. И винаги да се харесваш на всички заради един-единствен мъж.</strong></p>
<p><strong>„Ела“ – вика той и това значи буквално „сега“, а аз разбирам „завинаги“, „почакай“ – шепне той и това значи буквално „за този миг“, а аз разбирам „за всички следващи мигове“. „Отивам си“ – казва погледът му и това значи „засега“, а аз изтръпвам да не би да е „завинаги“.</strong></p>
<p><strong>Колкото повече търсиш единствения, толкова по-многобройни стават твоите мъже. Без да се усетиш, от много вярност към единствения ставаш невярна на мнозина. От постоянство в мечтата си ставаш непостоянна в живота.</strong></p>
<p><strong>Мъжът е погълнат от мига, а жената търси продължението. Но при сближаването на двамата може би се получава истинското време, пълното: мъжът ме кара да усетя мига, а аз го заставям да се влее в продължението на мига. Само двама, мъж и жена, които се обичат, могат да почувстват времето в неговата мигновеност и продължителност.</strong></p>
<p><strong>Нищо друго не мислех, не търсех, освен усмивката си. Да мога да продължавам да се усмихвам, сякаш нищо не се е променило, сякаш няма от какво да се плаша.</strong></p>
<p><strong>Мъжете се влюбват не в нас, а в собствения си образ, който откриват в нашите очи. Може би затова новата позната им е по-интересна. Могат да я удивят, да се представят други, да се обновят. После, щом и тя ги опознае, им става неинтересна и бягат при друга. Всъщност те бягат от себе си.</strong></p>
<p><img loading="lazy" decoding="async" class="aligncenter wp-image-4046 size-large" src="https://dvatabuka.eu/wp-content/uploads/2015/02/woman-sitting-on-suitcase-b-and-w-1960-700x540.jpg" alt="woman-sitting-on-suitcase-b-and-w-1960" width="700" height="540" srcset="https://dvatabuka.eu/wp-content/uploads/2015/02/woman-sitting-on-suitcase-b-and-w-1960-700x540.jpg 700w, https://dvatabuka.eu/wp-content/uploads/2015/02/woman-sitting-on-suitcase-b-and-w-1960-350x270.jpg 350w, https://dvatabuka.eu/wp-content/uploads/2015/02/woman-sitting-on-suitcase-b-and-w-1960-220x170.jpg 220w, https://dvatabuka.eu/wp-content/uploads/2015/02/woman-sitting-on-suitcase-b-and-w-1960.jpg 762w" sizes="auto, (max-width: 700px) 100vw, 700px" /></p>
<p><strong>Да се чувстваш нужен. Въпреки всичко.</strong><br />
<strong>Да бързаш за някъде, да носиш нещо, да вярваш, че те чакат, че без теб не могат, че се взират в далечината идеш ли.</strong><br />
<strong>Да изненадаш света с някакво откритие. Но аз нищо не носех освен едно опетнено име.</strong><br />
<strong>Никой не ме чакаше, никой не гледаше жадно към пътя, да се задам, не броеше минутите.</strong><br />
<strong>Скоростта, с която летях, се превърна в сух, безплоден вятър.</strong><br />
<strong>Скорост, скорост към нищото, опустошителна като суховей.</strong><br />
<strong>Целият ти досегашен живот пробягва мълнийно пред очите ти.</strong><br />
<strong>Искаш да се вкопчиш в нещо, да се задържиш на ръба на пропастта.</strong><br />
<strong>Не е възможно да бъдеш излишен на тоя свят.</strong><br />
<strong>И последният човек е нужен някъде, някому, за нещо.</strong><br />
<strong>При един разклон мислите ми се отбиха по страничен път, завъртяха се с гумите на друг камион към един друг ден, в който и аз някъде бях нужна…</strong></p>
<p><strong>За автора</strong></p>
<p><img loading="lazy" decoding="async" class=" size-thumbnail wp-image-4043 alignright" src="https://dvatabuka.eu/wp-content/uploads/2015/02/blaga2-220x302.jpg" alt="blaga2" width="220" height="302" srcset="https://dvatabuka.eu/wp-content/uploads/2015/02/blaga2-220x302.jpg 220w, https://dvatabuka.eu/wp-content/uploads/2015/02/blaga2-350x480.jpg 350w, https://dvatabuka.eu/wp-content/uploads/2015/02/blaga2.jpg 504w" sizes="auto, (max-width: 220px) 100vw, 220px" />Блага Димитрова (1922–2003) израства във Велико Търново, но семейството се преселва в София, където тя завършва I девическа гимназия (класически отдел с латински и старогръцки), а след това славянска филология. Докато учи, взема уроци по пиано при проф. Андрей Стоянов и изпълнява клавирните сонати на Бетовен. Владее пет езика. Издала е много книги със стихове, романи, есета, спомени, както и два тома документално изследване за българската култура от първата четвърт на XX век. Превела е от полски „Пан Тадеуш“ от Мицкевич след 15 години труд, от старогръцки „Илиада“ от Омир, както и редица книги от полски, руски, шведски и др. автори. Била е вицепрезидентка на България (1992–1994), подава оставка.</p>
<p><strong>Из послеслова Как се ражда „Пътуване към себе си“</strong></p>
<p>Романът включва и автобиографични елементи. Особено често става дума за музика, тъй като авторката от дете свири на пиано, ученичка е на проф. Андрей Стоянов заедно със световноизвестния пианист Юри Буков. В спомените си главната героиня Райна се връща към детството си и споменава, че детските й дни са преминали по-често в свирене, отколкото в игри. Може би това е заблудило някои критици, които смятат, че Блага Димитрова изобразява себе си в главната героиня, и твърдят, че нейният баща е бил офицер и е разстрелян от така наречения Народен съд през 1945 г. А всъщност баща й е юрист и е починал през 1962 г.<br />
Й. Василев</p>
]]></content:encoded>
					
		
		
			</item>
	</channel>
</rss>
