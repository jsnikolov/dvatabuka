<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>сонети | Двата бука</title>
	<atom:link href="https://dvatabuka.eu/tag/%d1%81%d0%be%d0%bd%d0%b5%d1%82%d0%b8/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 03 Apr 2016 15:00:32 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Ново луксозно издание на Шекспировите сонети</title>
		<link>https://dvatabuka.eu/%d0%bd%d0%be%d0%b2%d0%be-%d0%bb%d1%83%d0%ba%d1%81%d0%be%d0%b7%d0%bd%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d1%88%d0%b5%d0%ba%d1%81%d0%bf%d0%b8%d1%80%d0%be%d0%b2%d0%b8%d1%82/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 03 Apr 2016 15:00:32 +0000</pubDate>
				<category><![CDATA[България]]></category>
		<category><![CDATA[Колибри]]></category>
		<category><![CDATA[сонети]]></category>
		<category><![CDATA[Шекспир]]></category>
		<guid isPermaLink="false">http://dvatabuka.site/?p=9269</guid>

					<description><![CDATA[На 23 април &#8211; Световният ден на книгата &#8211; се навършват 400 г. от смъртта на гениалния поет и драматург Уилям Шекспир. По този повод „Колибри” ще предложи на българските читатели ново, луксозно, двуезично издание на неговите изящни сонети в оригинален превод [...] <a href="https://dvatabuka.eu/%d0%bd%d0%be%d0%b2%d0%be-%d0%bb%d1%83%d0%ba%d1%81%d0%be%d0%b7%d0%bd%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d1%88%d0%b5%d0%ba%d1%81%d0%bf%d0%b8%d1%80%d0%be%d0%b2%d0%b8%d1%82/" title="Ново луксозно издание на Шекспировите сонети" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-9270 alignright" src="https://dvatabuka.eu/wp-content/uploads/2016/04/shekspirsoneti2-220x306.jpg" alt="shekspirsoneti2" width="220" height="306" srcset="https://dvatabuka.eu/wp-content/uploads/2016/04/shekspirsoneti2-220x306.jpg 220w, https://dvatabuka.eu/wp-content/uploads/2016/04/shekspirsoneti2-350x486.jpg 350w, https://dvatabuka.eu/wp-content/uploads/2016/04/shekspirsoneti2.jpg 504w" sizes="(max-width: 220px) 100vw, 220px" />На 23 април &#8211; Световният ден на книгата &#8211; се навършват 400 г. от смъртта на гениалния поет и драматург Уилям Шекспир. По този повод „Колибри” ще предложи на българските читатели ново, луксозно, двуезично издание на неговите изящни сонети в оригинален превод на Кирил Кадийски.</p>
<p>Книгата ще е по книжарниците на 11 април и ще бъде представена в литературен клуб „Перото” на 23 април. Коричната цена на изданието с твърди корици е 28 лв., а с меки &#8211; 24 лв. На сайта на &#8222;Колибри&#8220; се предлага с 20% отстъпка.</p>
<p>Навсякъде по света 400-годишнината от смъртта на Шекспир е повод за нови тълкувания и поредни преводи на Великия бард. Сонетите на Шекспир си остават един от върховете на сонетната традиция, и то не само в Англия. Те са паметник, едно от чудесата на литературното наследство на човечеството. Сто петдесетте и четири сонета на Уилям Шекспир не са престанали от четири века насам да омагьосват читателите и да вълнуват критиката както със своята красота, върховен израз на поетическото елизабетинско изкуство, така и със своята загадъчност. Присъщо на съвършеното творение в музиката, както и в поезията е, че позволява безкрайно число прочити и преводи.</p>
<p>Слeд първия превод на Владимир Свинтила, станал особено популярен, след изискания и ярко физиономичен превод на Валери Петров, след останалия без отзвук превод на Борис Мархолев и превода на известната англицистка Евгения Панчева, Кирил Кадийски демонстрира качествено нов подход при претворяването на оригинала. Той пристъпва към Шекспировия сонетен опус, след като е превел почти всички големи майстори на сонета: от Франческо Петрарка през Пиер дьо Ронсар и Жоашен дю Беле до символистите и някои съвременни поети. Докато предходните преводи един след друг еволюират към все по-голяма точност, Кирил Кадийски тръгва от точността и се движи по посока на истинската поетичност. На базата на абсолютната вярност на оригинала той твори поезия, която да е адекватна на Шекспировото светоусещане, немислимо извън контекста на неговата епоха.</p>
<p>Шекспир е поет пар екселанс, но представите, изградени за него през вековете, постепенно изместват акцента към известно разкрасяване и заглаждане на характеристиките на оригинала. Под привидната грубост на Шекспировата поезия се крие неподправена поетичност. Достойнство на този нов превод на Сонетите е, че той възстановява първичната красота на оригинала. За него проф. Людмил Димитров в послеслова към изданието казва: „Преводът на Сонетите на Шекспир е най-отговорният преводачески проект, най-високото художествено стъпало и безспорно постижение на Кадийски. Сам автор на оригинални експериментални сонети в личното си творчество, преводачът демонстрира виртуозна стихотворна техника и в подстъпа си към 154-делния корпус се ръководи от най-новите открития в шекспирознанието. Така, за разлика от известните досега подходи към Сонетите, тук Кадийски предприема не толкова превод-преизговаряне, колкото превод-пресътворяване на заложения в тях нееднозначен и многопластов смисъл, който достига до читателя с хармоничното звучене и органичността на българския език“.</p>
]]></content:encoded>
					
		
		
			</item>
	</channel>
</rss>
