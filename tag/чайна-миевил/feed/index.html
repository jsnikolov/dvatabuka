<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Чайна Миевил | Двата бука</title>
	<atom:link href="https://dvatabuka.eu/tag/%d1%87%d0%b0%d0%b9%d0%bd%d0%b0-%d0%bc%d0%b8%d0%b5%d0%b2%d0%b8%d0%bb/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 05 Feb 2015 11:02:35 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Посланическото градче, Чайна Миевил</title>
		<link>https://dvatabuka.eu/%d0%bf%d0%be%d1%81%d0%bb%d0%b0%d0%bd%d0%b8%d1%87%d0%b5%d1%81%d0%ba%d0%be%d1%82%d0%be-%d0%b3%d1%80%d0%b0%d0%b4%d1%87%d0%b5-%d1%87%d0%b0%d0%b9%d0%bd%d0%b0-%d0%bc%d0%b8%d0%b5%d0%b2%d0%b8%d0%bb/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 05 Feb 2015 11:02:35 +0000</pubDate>
				<category><![CDATA[Книжарничка]]></category>
		<category><![CDATA[Ентусиаст]]></category>
		<category><![CDATA[Чайна Миевил]]></category>
		<guid isPermaLink="false">http://dvatabuka.site/?p=3378</guid>

					<description><![CDATA[Издателство „Ентусиаст“ публикува роман от световноизвестния фентъзи писател Чайна Миевил. Това е автор, който не следва тенденциите, той ги задава. Познат на българските читатели с романите „Станция Пердидо“, „Градът и градът“ и „Морелси“, британският писател фантаст непрестанно разширява собствения си творчески кръгозор, [...] <a href="https://dvatabuka.eu/%d0%bf%d0%be%d1%81%d0%bb%d0%b0%d0%bd%d0%b8%d1%87%d0%b5%d1%81%d0%ba%d0%be%d1%82%d0%be-%d0%b3%d1%80%d0%b0%d0%b4%d1%87%d0%b5-%d1%87%d0%b0%d0%b9%d0%bd%d0%b0-%d0%bc%d0%b8%d0%b5%d0%b2%d0%b8%d0%bb/" title="Посланическото градче, Чайна Миевил" class="read-more">Виж още ...</a>]]></description>
										<content:encoded><![CDATA[<p>Издателство „Ентусиаст“ публикува роман от световноизвестния фентъзи писател Чайна Миевил.</p>
<p>Това е автор, който не следва тенденциите, той ги задава. Познат на българските читатели с романите „Станция Пердидо“, „Градът и градът“ и „Морелси“, британският писател фантаст непрестанно разширява собствения си творчески кръгозор, а оттам обогатява и жанра на научната фантастика като цяло.</p>
<p><img fetchpriority="high" decoding="async" class=" size-thumbnail wp-image-3379 alignright" src="https://dvatabuka.eu/wp-content/uploads/2015/02/Enthusiast_Embassytown_cover-first-220x337.jpg" alt="Cover_proba1" width="220" height="337" srcset="https://dvatabuka.eu/wp-content/uploads/2015/02/Enthusiast_Embassytown_cover-first-220x337.jpg 220w, https://dvatabuka.eu/wp-content/uploads/2015/02/Enthusiast_Embassytown_cover-first-350x536.jpg 350w, https://dvatabuka.eu/wp-content/uploads/2015/02/Enthusiast_Embassytown_cover-first-700x1072.jpg 700w, https://dvatabuka.eu/wp-content/uploads/2015/02/Enthusiast_Embassytown_cover-first.jpg 1696w" sizes="(max-width: 220px) 100vw, 220px" />В „Посланическото градче“ Миевил създава не само един свят на интригуващи лични съдби, но също изпълнен с приключенията на контакта с извънземните и войната между различни видове във вселената. Един сложен и загадъчен пъзел от думи, подреждането на който би помогнало да бъде разкрита логиката на света.</p>
<p>През 2012 г. романът печели наградата „Локус“ за най-добър научнофантастичен роман. Номиниран е за наградите „Небюла“, „Хюго“ и „Артър Кларк“, а заглавието се нарежда сред бестселърите на „Ню Йорк Таймс“. Книгата излиза на българския книжен пазар в началото на февруари с логото на издателство „Ентуасиаст“.</p>
<p>„Не мога да се примиря с идеята, че литературата е програма в дванайсет стъпки. Ако някой чете книги, за да види как добрите хора са възнаградени, а лошите – наказани, по-добре да чете приказки “ – споделя Чайна Миевил. В своята рецензия за романа в „Ню Йорк Таймс“ Карло Ротела предлага ново жанрво определение специално за него – „планетарен романс или роман на идеите“.</p>
<p><strong>Сюжет</strong></p>
<p>В бъдещето хората са колонизирали отдалечена планета, дом на загадъчните ариеки – разумни същества, известни със своя уникален за вселената език, който само малцината човешки посланици могат да говорят. Ейвис Бенар Чо, момиче от човешката колония, се завръща в Посланическото градче след години на приключения в открития космос. Тя не може да говори ариекийското наречие, но е неделима част от самия език, защото преди много време е била използвана като фигура на речта, ариеките я смятат за живо сравнение от своя език.</p>
<p>Когато междупланетните политически машинации стават причина за пристигането на нов посланик на Ариека, крехкото равновесие в отношенията между хора и извънземни се нарушава. На хоризонта се задава катастрофа и Ейвис е изправена пред предизвикателството да запази верността си към своя съпруг, когото вече не обича, към системата, на която вече няма доверие, към един език, който не може да говори, но който самият говори през нея. Нейната гледната точка е тази на неразбирането и учудването пред достиженията на мисълта и техниката. Постепенно героинята ще разбере за политиката, за логиката и за любовта много повече, отколкото някога е искала да знае.</p>
<p><strong>Идеи</strong></p>
<p>В „Посланическото градче“ въображението на автора създава съвършено нов свят, населен с множество странни герои. Както сред хората съществуват политически фракции ангажирани с борба за власт и за идеи, така и сред ариеките се появяват нови влияния, раждат се радикални и прокълнати месии, назряват конфликти. Но това, че местният език е безкрайно странен за хората, не ги оправдава да подхождат пренебрежително към мисленето на тези странни същества.</p>
<p>Такава е и една от основните идеи на Миевил, богато разработена чрез описанието на междупланетната етнология и междупланетната колонизация. Тя доказва, че в моменти на криза комуникацията трябва да се осъществява смело и с приключенски дух, без страх от смъртта и от сложността на философските въпроси, които понякога съвсем парадоксално изискват бърз отговор.</p>
<p>Романът увлича както със заплетени интриги, така и със загадките на философията на езика. Той поставя актуални въпроси за времето, в което живеем. Дали езикът само назовава нещата или може и да ги представи на нашия ум, да ни даде да проникнем в тях? Какво е дума и какво понятие и как мислят по този въпрос извънземните? Дали езиковото общуване е необходимост или лукс, дали удоволствието от словото не може да стане опасно, да се превърне в наркотик? И най-сетне, какви са шансовете за успех на онези, които предпочитат дипломацията пред войната, в една вселена на конкуренция, достойна да съперничи на ожесточените борби от нашето съвремие?</p>
<p><strong>Авторът</strong></p>
<p><img decoding="async" class="alignleft size-thumbnail wp-image-3380" src="https://dvatabuka.eu/wp-content/uploads/2015/02/China-Mieville_pic-220x330.jpg" alt="China-Mieville_pic" width="220" height="330" srcset="https://dvatabuka.eu/wp-content/uploads/2015/02/China-Mieville_pic-220x330.jpg 220w, https://dvatabuka.eu/wp-content/uploads/2015/02/China-Mieville_pic-350x525.jpg 350w, https://dvatabuka.eu/wp-content/uploads/2015/02/China-Mieville_pic-700x1050.jpg 700w" sizes="(max-width: 220px) 100vw, 220px" />Чайна Миевил е британски фентъзи писател, роден на 6 септември 1972 г. в Норич, Великобритания. Има двойно американско и британско гражданство. На осемнадесетгодишна възраст, през 1990 г., една година той преподава английски език в Египет, където развива интерес към арабския език, културата и политиката в Близкия изток.</p>
<p>Придобива бакалавърска степен по социална антропология от Кеймбриджкия университет през 1994 г. и магистърска и докторска степен по международни отношения от Лондонското училище по икономика през 2001 г. Преподава творческо писане в Уоруикския университет.</p>
<p>Активен е и в политиката. Миевил членува в Международната организация на социалистите и Социалистическата работническа партия до 2013 г., когато подава оставка. През 2001 г. се явява на избори във Великобритания като кандидат на Социалистическия алианс. Като привърженик на идеите на марксизма той пише дисертация на тема „Между равни права: марксистка теория на международното право“, която е издадена като самостоятелна книга в Обединеното кралство през 2005 г. и в Съединените щати през 2006 г.</p>
<p>Автор е на много произведения, сред които самостоятелни романи, серии, новели, комикси, ролеви игри и други. Носител е на наградите „Артър Кларк“, „Хюго“, „Локус“, на Британската награда за фентъзи и на Световната награда за фентъзи, номиниран е за наградите „Брам Стокър“ и „Небюла“. Някои от произведенията му са адаптирани за филмови сценарии и за театрална сцена.</p>
<p><strong>Отзиви</strong></p>
<p>„Чайна Миевил знае какъв роман пише, нарича го с истинското му име, научна фантастика, и разкрива всичките достойнства на жанра, които го правят така интересна литературна форма. За мен е удоволствие да бъда свидетел на пробива на този млад автор. Той изведе научната фантастика от интелектуалния застой, в който тя напоследък бе попаднала – притисната между маркетинговото ухажване на „сигурна“ публика и обещанията за промяна и подем, предлагани от постмодернизма във всичките му форми и в цялата му безформеност. „Посланическото градче“ е напълно завършено произведение на изкуството.“<br />
<em>Урсула Ле Гуин в „Гардиън“</em></p>
<p>„Най-увлекателната книга, която съм чел през тази година. Това е последното доказателство, че изящното и интелигентно писане от най-висок клас има място и в секцията с етикет Научна фантастика, а не само под етикета Художествена литература.“<br />
<em>Джим Хигинс в „Милуоки Джърнъл Сентънъл“</em></p>
<p>„Изключително богат замисъл (…) „Посланическото градче“ създава усещането за ребус от думи. Голяма част от удоволствието да разбереш логиката на този сътворен свят и на сюжета идва от постепенното осъзнаване на значението на думите, които авторът е измислил и въвел.“<br />
<em>Карло Ротела в „Ню Йорк Таймс“</em></p>
]]></content:encoded>
					
		
		
			</item>
	</channel>
</rss>
