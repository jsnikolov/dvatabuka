<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Джанет Уолс | Двата бука</title>
	<atom:link href="https://dvatabuka.eu/tag/%d0%b4%d0%b6%d0%b0%d0%bd%d0%b5%d1%82-%d1%83%d0%be%d0%bb%d1%81/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 11 Sep 2017 16:56:40 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Ново издание на „Стъкленият замък“ от Джанет Уолс</title>
		<link>https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d1%81%d1%82%d1%8a%d0%ba%d0%bb%d0%b5%d0%bd%d0%b8%d1%8f%d1%82-%d0%b7%d0%b0%d0%bc%d1%8a%d0%ba-%d0%be/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 11 Sep 2017 16:56:40 +0000</pubDate>
				<category><![CDATA[Книжарничка]]></category>
		<category><![CDATA[Джанет Уолс]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=10300</guid>

					<description><![CDATA[На 14 септември излиза ново издание на световния бестселър „Стъкленият замък“ от Джанет Уолс – една истинска история за силата на духа и личния избор. Преводач на книгата е Светлозара Лесева &#8211; носител на наградата „Кръстан Дянков&#8220;, която се връчва от фондация [...] <a href="https://dvatabuka.eu/%d0%bd%d0%be%d0%b2%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d1%81%d1%82%d1%8a%d0%ba%d0%bb%d0%b5%d0%bd%d0%b8%d1%8f%d1%82-%d0%b7%d0%b0%d0%bc%d1%8a%d0%ba-%d0%be/" title="Ново издание на „Стъкленият замък“ от Джанет Уолс" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10302 alignright" src="https://dvatabuka.eu/wp-content/uploads/2017/09/stakleniyat-zamak-cover-220x318.jpg" alt="" width="220" height="318" srcset="https://dvatabuka.eu/wp-content/uploads/2017/09/stakleniyat-zamak-cover-220x318.jpg 220w, https://dvatabuka.eu/wp-content/uploads/2017/09/stakleniyat-zamak-cover-350x506.jpg 350w, https://dvatabuka.eu/wp-content/uploads/2017/09/stakleniyat-zamak-cover.jpg 623w" sizes="(max-width: 220px) 100vw, 220px" />На 14 септември излиза ново издание на световния бестселър „Стъкленият замък“ от Джанет Уолс – една истинска история за силата на духа и личния избор.</p>
<p>Преводач на книгата е Светлозара Лесева &#8211; носител на наградата „Кръстан Дянков&#8220;, която се връчва от фондация „Елизабет Костова&#8220; за превод.</p>
<p>„Стъкленият замък“ проследява истинската житейска история на авторката Джанет Уолс – журналистка, работила за едни от най-престижните вестници и списания в Америка: „Ю Ес Ей Тудей“, „Ескуайърър“, списание „Ню Йорк“ и др. Това е изключително добре написана, остроумна и увлекателна книга, носител на няколко престижни литературни награди: наградата „Кристофър“ – за „утвърждаване на най-висшите човешки ценности“, наградата на Американската асоциация на библиотеките „Алекс“ и наградата „Книги за по- добър живот“.</p>
<p>Рядко явление е една книга да се радва на толкова топъл прием както от читатели, така и от критици. „Стъкленият замък“ е сред най-продаваните заглавия в САЩ и Канада в продължение на години, като само в САЩ са продадени над 4 млн. екземпляра. Книгата фигурира в бестселъровата класация на „Ню Йорк Таймс“ в продължение на 244 седмици. Книгата е сред Топ 10 на най-голямата електронна книжарница „Амазон“ за най-добри книги на десетилетието. „Стъкленият замък“ е преведен на повече от 30 езика, а по книгата вече има и филм, чиято световна премиера се състоя на 11 август. Главните роли са поверени на холивудските звезди Уди Харелсън, Наоми Уотс и Бри Ларсън, която има „Оскар“ за главна женска роля.</p>
<p>Продуценти на The Glass Castle са Джил Нетър и Кан Као от Netter Productions. Режисьор на филма е Дестин Даниел Кретън (Short Term 12).</p>
<p><strong>За книгата</strong></p>
<p>Джанет е едно от четирите деца на ексцентричното семейство Уолс. Когато е трезвен, всестранно надареният и обаятелен баща на Джанет покорява въображението на своите деца. Посвещава ги във физиката и геологията и ги учи как да посрещат неустрашимо трудностите в живота. Когато е пил обаче, наяве излиза тъмната му страна. Майката на Джанет е волен дух, който намира спасение от семейните отговорности в изкуството. Според нея няма нужда да помага на децата си (те ще се учат от собствените си грешки) или да ги води на лекар (това само би ги изнежило). Не е проблем, че стените на апартамента им са толкова тънки (тъкмо ще научат испански, без да плащат) или че не хранят домашните любимци (така няма да ги направят зависими от човека). „Животът е приключение – смята тя. – Това, което не ни убива, ни прави по-силни.“<br />
Децата са научени сами да се грижат за себе си. Те си помагат и защитават, докато намерят начин да избягат от този живот. Заминават за Ню Йорк и там откриват пътя си. След време родителите им ги последват и заживяват на улицата. „А защо не? – пита майката. – Да си бездомник е приключение!“</p>
<p>&nbsp;</p>
<p><strong>Интервю</strong></p>
<p><strong><img decoding="async" class="size-thumbnail wp-image-10301 alignright" src="https://dvatabuka.eu/wp-content/uploads/2017/09/Janet-220x225.jpg" alt="" width="220" height="225" srcset="https://dvatabuka.eu/wp-content/uploads/2017/09/Janet-220x225.jpg 220w, https://dvatabuka.eu/wp-content/uploads/2017/09/Janet-350x358.jpg 350w, https://dvatabuka.eu/wp-content/uploads/2017/09/Janet.jpg 380w" sizes="(max-width: 220px) 100vw, 220px" />Джанет Уолс: КНИГАТА ТРЯБВА ДА Е КАТО ДЕТЕ – ЗАЧЕНАТА СЪС СТРАСТ И ОТГЛЕДАНА С ВНИМАНИЕ</strong></p>
<p><strong>Джанет, колко време ти отне да напишеш тази книга и труден ли беше този процес?</strong></p>
<p>Да пиша за себе си, за своите лични преживявания, за мен беше ново и доста смущаващо занимание. През последните 25 години няколко пъти се опитвах да опиша своята история. Случвало се е да напиша до 200 страници за един уикенд и след това да ги изхвърля, без дори да ги погледна. В един момент реших да романизирам историята си, но не се получи. Когато накрая реших, че вече съм готова да разкажа истината, книгата се роди само за шест седмици; следващите четири години прекарах в редактирането й. Но както казва съпругът ми: „Книгата трябва да е като дете – зачената със страст и отгледана с внимание“.</p>
<p><strong>Защо отлага толкова дълго, преди да опишеш спомените си?</strong></p>
<p>Бях убедена, че ако истината за моето детство и за семейството ми излезе наяве, ще загубя работата си, приятелите си, общественото си положение. Оказа се, че никога не съм грешила толкова в живота си, че много съм подценила хората. Не само не загубих нищо, а спечелих много нови приятели и съмишленици. Цял живот съм крила истината за миналото си, не съм си позволявала лукса да се доверявам на другите и затова съм пропуснала шанса да узная на колко голямо състрадание, човечност и истинско приемане са способни хората. Ненапразно една от най-великите мисли в Библията е: „Истината ще ви направи свободни“. Вече наистина съм такава.</p>
<p><strong>Как успя да запазиш неутралния тон, когато разказваш случки, събуждащи толкова много емоции?</strong></p>
<p>Исках да разкажа историята си такава, каквато е, и да оставя читателя сам да я съпреживее емоционално според собствените си критерии. Разказът се води от името на детето, което бях, но през призмата на човека, който станах. Според някои от моите читатели, именно в моята обективност се крие най-голямата сила и въздействие на книгата, а според други – това е недостатък. Искам читателят сам да реши за себе си кое е криво и кое – право.</p>
<p><strong>Според някои, ти си имала магическо, сюрреалистично детство, което те е подготвило за живота и те е направило боец. Според други, родителите ти са били чудовища, а децата в семейството ти са били малтретирани. Във всички случаи детството ти е било трудно. Защо не изпитваш горчивина?</strong></p>
<p>Една от причините да успея да превърна спомените си в книга е, че сега съм много щастлива с това, което правя. Преди 10 или 15 години чувствата към родителите ми бяха доста объркани. Писането на книгата беше истински катарзис за мен. Сега имам нужната перспектива и мога да приема миналото и хората такива, каквито са. Това, което научих от живота, е, че нещата никога не са черно-бели.</p>
<p><strong>Какво се надяваш да получат читателите ти от твоята книга?</strong></p>
<p>Много хора, прочели „Стъкленият замък“, са ми казвали: „Ти си толкова силна и издръжлива, на твое място аз нямаше да се справя“. Това, разбира се, е много ласкателно, но не е вярно. Те са толкова силни, колкото съм и аз. Просто аз имах невероятния шанс да подложа тези си качества на изпитание.</p>
<p><strong>Кога ти предложиха да адаптират „Стъкленият замък“ на голям екран?</strong></p>
<p>Почти веднага след като излезе на пазара. В началото филмовите права бяха взети от продуцентската къща на Брад Пит, тъй като тогавашната му съпруга Дженифър Анистън се влюбила в романа, но след раздялата им проектът бе замразен, докато не намери нов продуцент.</p>
<p><strong>Според теб как би реагирал твоят баща, който за жалост е починал много преди книгата и филмът да видят бял свят?</strong></p>
<p>Мисля си, че би се гордял с мен, въпреки че не спестих критиката си към него. Зависимите хора често ти разбиват сърцето, когато решиш да повярваш в тях. Но аз не го виня.<br />
Смятам, че във филма Уди Харелсън пресъздаде великолепно образа му.</p>
<p><strong>А Наоми Уотс успя ли да хване същината на майка ти?</strong></p>
<p>Беше феноменална. Тя успя да влезе изцяло в кожата на тази сложна, противоречива жена. Не е лесно да поместиш майка ми в която и да било категория, поради което със сигурност е било същинско предизвикателство, дори за актриса от нейния ранг.</p>
<p><strong>Вярваш ли в късмета?</strong></p>
<p>Определено вярвам в късмета. Смятам, че колкото по-упорито работиш, толкова по-голям късметлия си. Една от любимите фрази на баба ми бе: „Упорствай и се моли“. Вярата в някаква по-висша сила е важна, но междувременно трябва да си размърдаш задника. За мен късметът е да изиграеш правилно картите, които са ти раздадени. Може картите ти да са лоши, но да направиш чудеса с тях, а може да получиш великолепни карти и да ги разиграеш лошо или да не направиш нищо. На мен ми дадоха смесени карти; ако бях седнала да се окайвам, нямаше да постигна нищо.</p>
<p>&nbsp;</p>
<p>&nbsp;</p>
]]></content:encoded>
					
		
		
			</item>
	</channel>
</rss>
