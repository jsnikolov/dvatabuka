<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ингвилд Х. Рисхьой | Двата бука</title>
	<atom:link href="https://dvatabuka.eu/tag/%d0%b8%d0%bd%d0%b3%d0%b2%d0%b8%d0%bb%d0%b4-%d1%85-%d1%80%d0%b8%d1%81%d1%85%d1%8c%d0%be%d0%b9/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 04 Feb 2018 14:46:34 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Три истории с топлина за цялата зима</title>
		<link>https://dvatabuka.eu/%d1%82%d1%80%d0%b8-%d0%b8%d1%81%d1%82%d0%be%d1%80%d0%b8%d0%b8-%d1%81-%d1%82%d0%be%d0%bf%d0%bb%d0%b8%d0%bd%d0%b0-%d0%b7%d0%b0-%d1%86%d1%8f%d0%bb%d0%b0%d1%82%d0%b0-%d0%b7%d0%b8%d0%bc%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 04 Feb 2018 14:46:34 +0000</pubDate>
				<category><![CDATA[Книжарничка]]></category>
		<category><![CDATA[Зимни новели]]></category>
		<category><![CDATA[Изида]]></category>
		<category><![CDATA[Ингвилд Х. Рисхьой]]></category>
		<guid isPermaLink="false">http://dvatabuka.site/?p=10339</guid>

					<description><![CDATA[Книга, която ще докосне сърцето ти и ще те накара да твориш добро – това е „Зимни новели“, спечелила най-голямата литературна награда в Норвегия – „Браге“ (2014). Книгата излиза на български в превод на Ростислав Петров и издание на „Изида“. Едва ли [...] <a href="https://dvatabuka.eu/%d1%82%d1%80%d0%b8-%d0%b8%d1%81%d1%82%d0%be%d1%80%d0%b8%d0%b8-%d1%81-%d1%82%d0%be%d0%bf%d0%bb%d0%b8%d0%bd%d0%b0-%d0%b7%d0%b0-%d1%86%d1%8f%d0%bb%d0%b0%d1%82%d0%b0-%d0%b7%d0%b8%d0%bc%d0%b0/" title="Три истории с топлина за цялата зима" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10340 alignright" src="https://dvatabuka.eu/wp-content/uploads/2018/02/zimni-noveli-korica-220x339.jpg" alt="" width="220" height="339" srcset="https://dvatabuka.eu/wp-content/uploads/2018/02/zimni-noveli-korica-220x339.jpg 220w, https://dvatabuka.eu/wp-content/uploads/2018/02/zimni-noveli-korica-350x539.jpg 350w, https://dvatabuka.eu/wp-content/uploads/2018/02/zimni-noveli-korica-700x1079.jpg 700w, https://dvatabuka.eu/wp-content/uploads/2018/02/zimni-noveli-korica.jpg 1533w" sizes="(max-width: 220px) 100vw, 220px" />Книга, която ще докосне сърцето ти и ще те накара да твориш добро – това е „Зимни новели“, спечелила най-голямата литературна награда в Норвегия – „Браге“ (2014). Книгата излиза на български в превод на Ростислав Петров и издание на „Изида“.</p>
<p>Едва ли има друг автор, който би могъл да пресъздаде с толкова топлина и съпричастност човешката уязвимост и крехкост. Ингвилд Х. Рисхьой го прави с много мъдрост и без да губи вяра в хората и в способността им да правят добро. Писателката е един от най-емблематичните автори в днешната норвежка литература. Невъзможно е да не се разчувстваш и да не бъдеш дълбоко впечатлен от писателския талант на Рисхьой.</p>
<p>Това са три истории за любовта в най-чистата ѝ и благородна форма – майчината и бащината любов, сестринската любов, любовта към ближния. Три истории за хора, които имат добри намерения и полагат огромни усилия, но не винаги постигат успех.</p>
<p>Млада самотна майка се опитва да предпази дъщеря си от жестоката реалност. Един мъж се опитва да стане по-добър баща. Три деца бягат от дома си в непоносимия зимен студ заради безхаберието на родителите си.</p>
<p>„Зимни новели“ описват на пръв поглед ежедневни случки, действия и впечатления – бягство, посещаване на караоке заведения и молове, сняг, както и колко трудно може да бъде просто да купиш една възглавница.</p>
<p>Първата новела представя отношенията на една твърде млада самотна майка и нейната дъщеря. Действието се развива по студените норвежки улици, където майката се мъчи да предпази дъщеря си от заплашителната реалност – те нямат достатъчно пари дори за билет за автобуса, за да не мръзнат навън. Във втората новела един мъж се опитва да бъде по-добър баща, а също и да израсне като самостоятелна и зряла личност, след като е бил освободен от затвора. Той трябва да купи възглавница за сина си. Ако не успее да направи това, как ще се справи с каквото и да било друго в живота си? И докато първите две новели представят гледната точка на уязвимите родители, в последната се срещаме с три деца – две сестри и един брат. Те са избягали от дома си в затрупаната в преспи планина, предадени от безхаберието на родителите си.</p>
<p>Това са образите, които създава Рисхьой – хора, които по един или друг начин са отритнати и изолирани от околната среда, а нормалните битови грижи за тях се превръщат в тежко бреме. Същевременно това са герои, които знаят, че трябва да израснат като личности и трябва да се борят, за да постигнат целите си, независимо от вътрешната си несигурност и чувство за безсилие. Макар че авторката се насочва именно към описание на мизерията и битието на социално слабите в норвежкото общество, в нито един момент не усещаме някакъв вид превъзходство или презрение от нейна страна. Напротив, с умело познаване и разбиране на човешките взаимоотношения и проблеми, Рисхьой успява да обрисува това сериозно социално разделение и тези дълбоки лични кризи с искрено съчувствие, с много мъдрост и без да губи вяра в човещината на хората и в способността им да творят добро.</p>
<p><strong>Отзиви за книгата:</strong></p>
<p>„Три истории, които излъчват достатъчно топлина, за да стигне за цялата зима“ – <strong>Dagsavisen</strong></p>
<p>„Новели с голямо сърце, което тупти за онези, които се мъчат да се справят с живота“ – <strong>Aftenposten </strong></p>
<p>„Въпреки че съдържа зимни истории, това е необичайно топла книга – пропита с човешка топлина и разбиране, които не могат да не направят силно впечатление, особено когато писателският стил е толкова възхитителен, колкото е тук. Това са новели от най-висока международна величина.“ –<strong> Hamar Arbeiderblad</strong></p>
<p><strong> </strong></p>
]]></content:encoded>
					
		
		
			</item>
	</channel>
</rss>
