<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Торкил Дамхауг | Двата бука</title>
	<atom:link href="https://dvatabuka.eu/tag/%d1%82%d0%be%d1%80%d0%ba%d0%b8%d0%bb-%d0%b4%d0%b0%d0%bc%d1%85%d0%b0%d1%83%d0%b3/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 01 Nov 2015 07:37:03 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Скандинавският хит „Погледът на Медуза“ вече и у нас</title>
		<link>https://dvatabuka.eu/%d1%81%d0%ba%d0%b0%d0%bd%d0%b4%d0%b8%d0%bd%d0%b0%d0%b2%d1%81%d0%ba%d0%b8%d1%8f%d1%82-%d1%85%d0%b8%d1%82-%d0%bf%d0%be%d0%b3%d0%bb%d0%b5%d0%b4%d1%8a%d1%82-%d0%bd%d0%b0-%d0%bc%d0%b5%d0%b4%d1%83/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 29 Oct 2015 07:27:29 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Изида]]></category>
		<category><![CDATA[Торкил Дамхауг]]></category>
		<guid isPermaLink="false">http://dvatabuka.site/?p=8223</guid>

					<description><![CDATA[Новият майстор на психологическия трилър се казва Торкил Дамхауг, бивш психиатър и настояща литературна звезда. Той се носи на гребена на скандинавската вълна, завзела върховете на топлистите за бестселъри навсякъде по света, и е сред водещите автори, наред с Том Егеланд, Стиг [...] <a href="https://dvatabuka.eu/%d1%81%d0%ba%d0%b0%d0%bd%d0%b4%d0%b8%d0%bd%d0%b0%d0%b2%d1%81%d0%ba%d0%b8%d1%8f%d1%82-%d1%85%d0%b8%d1%82-%d0%bf%d0%be%d0%b3%d0%bb%d0%b5%d0%b4%d1%8a%d1%82-%d0%bd%d0%b0-%d0%bc%d0%b5%d0%b4%d1%83/" title="Скандинавският хит „Погледът на Медуза“ вече и у нас" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-8224 alignright" src="https://dvatabuka.eu/wp-content/uploads/2015/10/meduza-220x342.jpg" alt="meduza" width="220" height="342" srcset="https://dvatabuka.eu/wp-content/uploads/2015/10/meduza-220x342.jpg 220w, https://dvatabuka.eu/wp-content/uploads/2015/10/meduza-350x544.jpg 350w, https://dvatabuka.eu/wp-content/uploads/2015/10/meduza-700x1088.jpg 700w, https://dvatabuka.eu/wp-content/uploads/2015/10/meduza.jpg 1543w" sizes="(max-width: 220px) 100vw, 220px" />Новият майстор на психологическия трилър се казва Торкил Дамхауг, бивш психиатър и настояща литературна звезда. Той се носи на гребена на скандинавската вълна, завзела върховете на топлистите за бестселъри навсякъде по света, и е сред водещите автори, наред с Том Егеланд, Стиг Ларшон, Томас Енгер, Йорген Бреке, Ян Гиу, Ю Несбьо и Курт Ауст. На български излиза първият му голям хит &#8211; романът „Погледът на Медуза“ (издание на „Изида“).</p>
<p>В „Погледът на Медуза“ преуспелият лекар, примерeн съпруг и баща на три деца Аксел Глене се оказва внезапно въвлечен в немислим кошмар. Жени, свързани с него, стават една след друга жертви на неизвестен маниак. Какво е това? Злобна шега на съдбата, смъртоносният вкаменяващ поглед на митологичната Медуза или всичко може да се обясни с това, че самият лекар страда от опасна форма на раздвоение на личността? А ако не е той, то зад каква маска се крие кръвожадното чудовище?&#8230; В странния и страшен случай, разследван от полицията, се преплитат по тайнствен начин измама, ревност, отмъщение, лични страхове и призраци от миналото&#8230;</p>
<p>„Погледът на Медуза“ утвърждава Торкил Дамхауг като водещ автор в Nordic noir &#8211; скандинавския черен роман. Основавайки се на опита си като психиатър, той създава сложни и правдоподобни герои, които остават дълго време в съзнанието на читателя &#8211; като хора, които действително познава и харесва или не харесва. Загадките в романа са на много нива и е много трудно да се отгатне кой е убиецът. Затова критиците наричат „Погледът на Медуза“ пристрастяващ трилър &#8211; така обсебва читателя, че той трудно може да го остави, докато не го изчете докрай.</p>
<p>Дамхауг пише не просто криминален роман, а качествена литература с превъзходен стил и интересни препратки към други произведения на изкуството, а в случая с „Погледът на Медуза“ &#8211; и със старогръцката митология и астрономията.</p>
<p>Аксел Глене, главният герой на романа, е личен лекар с напрегнато ежедневие. Той е отзивчив към пациентите си, чувствителен към несгодите им и всеотдаен. Щастливо женен е и има 3 деца. Но не устоява на влюбената в него студентка Мириам, която започва практика при него. Въпреки угризенията си, той започва извънбрачна връзка с нея.</p>
<p>При една от обичайните си разходки в гористия парк на Осло Аксел среща възрастна физиотерапевтка, която бегло познава покрай работата си. След това се оказва, че тя е изчезнала безследно и последният, който я е видял, е той. Няколко дни по-късно я намират мъртва, по тялото й има жестоки рани, а около него &#8211; следи от мечка. Медиите раздухват новината и хвърлят населението в паника, че мечка стръвница вилнее в столичния парк. Полицията също стига до това заключение, докато съдебната патоложка не открива, че на мъртвата й е било инжектирано упойващо вещество.</p>
<p>Следва второ убийство, извършено по сходен начин. Убитата е болна от рак пациентка на д-р Аксел Глене.<br />
Една нощ лекарят остава при любовницата си Мириам, но рано сутринта чува странен шум в коридора отвън, излиза от апартамента и нагазва в кръвта, изтичаща от разчленения труп на съседка, която е близка приятелка на любовницата му. Полицията вече го подозира и пред него вариантите са или да се предаде, или да се опита сам да стигне до истината кой стои зад престъпленията. Той вече има хипотеза, която е споделил с разследващия полицай: че убиецът е неговият брат близнак Бреде, който от малък е вършел неща, които са накарали родителите им да се откажат от него. За това Бреде вини брат си Аксел и сега иска да си отмъсти.<br />
Проблемът е, че от Бреде няма никакви следи &#8211; няма го в никакви регистри, няма го дори на общи снимки с брат му, а майка им е в психиатрия и на нея нищо не може да се вярва. Затова полицията започва да работи по хипотезата дали самият д-р Глене няма психически проблеми и не страда от раздвоение на личността, в резултат на което Бреде съществува само в неговото съзнание&#8230;</p>
<p>Лекарят получава плик с няколко снимки. Те са на убитите жени и на следващата жертва &#8211; Мириам. Любовницата му действително изчезва без следа и Аксел Глене се втурва да я спаси, тръгвайки по малкото налични следи, които е открил&#8230;</p>
<p><img decoding="async" class="alignleft size-thumbnail wp-image-8228" src="https://dvatabuka.eu/wp-content/uploads/2015/10/TD-220x165.jpg" alt="TD" width="220" height="165" srcset="https://dvatabuka.eu/wp-content/uploads/2015/10/TD-220x165.jpg 220w, https://dvatabuka.eu/wp-content/uploads/2015/10/TD-350x262.jpg 350w, https://dvatabuka.eu/wp-content/uploads/2015/10/TD-700x525.jpg 700w, https://dvatabuka.eu/wp-content/uploads/2015/10/TD.jpg 718w" sizes="(max-width: 220px) 100vw, 220px" />Торкил Дамхауг има успешна кариера на водещ норвежки психиатър, преди да се отдаде на литературната си кариера. Роден е на 1 януари 1958 г. в Лилехамер. Учи литература и антропология в Берген, а след това медицина в Осло, като специализира в психиатрията. След дълги години работа като психиатър сега той е професионален автор, един от най-добрите в литературата на престъплението, създавана така майсторски на Север. С жената и децата си живее край Осло. Действието на повечето му книги се развива там, сред реалиите на норвежката столица, а зад някои от героите и събитията в книгите му стоят истински хора и случки. Дебютира в литературата през 1996 година, но световният му успех идва с появата на двата му романа „Погледът на Медуза“ и „Смърт във вода“. Критиката не се скъпи на похвали и го нарича единодушно „водещ писател в криминалния жанр”. Написал е седем романа, четири от които са абсолютни хитове, преведени на различни езици по света. Дамхауг е носител на най-престижната награда за криминална литература в Норвегия &#8211; „Ривертон“ или „Златният револвер“ (сред отличените с нея автори са Том Егеланд, Ю Несбьо и Курт Ауст).</p>
]]></content:encoded>
					
		
		
			</item>
	</channel>
</rss>
