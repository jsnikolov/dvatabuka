<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ана Ахматова | Двата бука</title>
	<atom:link href="https://dvatabuka.eu/tag/%d0%b0%d0%bd%d0%b0-%d0%b0%d1%85%d0%bc%d0%b0%d1%82%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 13 Jul 2015 10:57:16 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Ана Ахматова се завърна в Сицилия</title>
		<link>https://dvatabuka.eu/%d0%b0%d0%bd%d0%b0-%d0%b0%d1%85%d0%bc%d0%b0%d1%82%d0%be%d0%b2%d0%b0-%d1%81%d0%b5-%d0%b7%d0%b0%d0%b2%d1%8a%d1%80%d0%bd%d0%b0-%d0%b2-%d1%81%d0%b8%d1%86%d0%b8%d0%bb%d0%b8%d1%8f/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 13 Jul 2015 10:57:16 +0000</pubDate>
				<category><![CDATA[Свят]]></category>
		<category><![CDATA[Ана Ахматова]]></category>
		<guid isPermaLink="false">http://dvatabuka.site/?p=7082</guid>

					<description><![CDATA[Паметник на руската поетеса Ана Ахматова беше открит тържествено в центъра на сицилианския град Таормина. На церемонията присъстваха представители на местната власт, дипломати и студенти, съобщават италианските и руските медии. В приветственото си слово кметът Елиджо Джардина &#8222;поздрави великата руска поетеса с [...] <a href="https://dvatabuka.eu/%d0%b0%d0%bd%d0%b0-%d0%b0%d1%85%d0%bc%d0%b0%d1%82%d0%be%d0%b2%d0%b0-%d1%81%d0%b5-%d0%b7%d0%b0%d0%b2%d1%8a%d1%80%d0%bd%d0%b0-%d0%b2-%d1%81%d0%b8%d1%86%d0%b8%d0%bb%d0%b8%d1%8f/" title="Ана Ахматова се завърна в Сицилия" class="read-more">Виж още ...</a>]]></description>
										<content:encoded><![CDATA[<p><img decoding="async" class=" size-thumbnail wp-image-7083 alignright" src="https://dvatabuka.eu/wp-content/uploads/2015/07/Ana_Ahmatova-220x147.jpg" alt="Ana_Ahmatova" width="220" height="147" srcset="https://dvatabuka.eu/wp-content/uploads/2015/07/Ana_Ahmatova-220x147.jpg 220w, https://dvatabuka.eu/wp-content/uploads/2015/07/Ana_Ahmatova-350x233.jpg 350w, https://dvatabuka.eu/wp-content/uploads/2015/07/Ana_Ahmatova.jpg 600w" sizes="(max-width: 220px) 100vw, 220px" />Паметник на руската поетеса Ана Ахматова беше открит тържествено в центъра на сицилианския град Таормина. На церемонията присъстваха представители на местната власт, дипломати и студенти, съобщават италианските и руските медии.</p>
<p>В приветственото си слово кметът Елиджо Джардина &#8222;поздрави великата руска поетеса с щастливото й завръщане в Сицилия&#8220;.</p>
<p>Ахматова пристига на острова през 1964 г. за връчването на литературната наградата &#8222;Етна-Таормина&#8220;. В Сицилия има също бюстове на Борис Пастернак и неговия италиански преводач Петро Цветеремич.</p>
]]></content:encoded>
					
		
		
			</item>
		<item>
		<title>Здравейте, аборигени!</title>
		<link>https://dvatabuka.eu/%d0%b7%d0%b4%d1%80%d0%b0%d0%b2%d0%b5%d0%b9%d1%82%d0%b5-%d0%b0%d0%b1%d0%be%d1%80%d0%b8%d0%b3%d0%b5%d0%bd%d0%b8/</link>
					<comments>https://dvatabuka.eu/%d0%b7%d0%b4%d1%80%d0%b0%d0%b2%d0%b5%d0%b9%d1%82%d0%b5-%d0%b0%d0%b1%d0%be%d1%80%d0%b8%d0%b3%d0%b5%d0%bd%d0%b8/#respond</comments>
		
		<dc:creator><![CDATA[Георги Стоянов]]></dc:creator>
		<pubDate>Tue, 14 Oct 2014 18:11:03 +0000</pubDate>
				<category><![CDATA[Коментари]]></category>
		<category><![CDATA[Ана Ахматова]]></category>
		<category><![CDATA[Илейн Фейнстейн]]></category>
		<guid isPermaLink="false">http://dvatabuka.site/?p=1771</guid>

					<description><![CDATA[Поводът да нарека текста си така ми дава предметът му &#8211; книгата на Илейн Фейнстейн „Ана Всерусийска&#8220;, издадена от изд. „Ера&#8220;. Чийто сюжет е биографията на Ана Ахматова. Авторката британска „по света е известна&#8220; и с биография за Пушкин. Заглавието уж ефектно, [...] <a href="https://dvatabuka.eu/%d0%b7%d0%b4%d1%80%d0%b0%d0%b2%d0%b5%d0%b9%d1%82%d0%b5-%d0%b0%d0%b1%d0%be%d1%80%d0%b8%d0%b3%d0%b5%d0%bd%d0%b8/" title="Здравейте, аборигени!" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="alignright size-thumbnail wp-image-1773" src="https://dvatabuka.eu/wp-content/uploads/2014/10/ana-220x334.jpg" alt="ana" width="220" height="334" srcset="https://dvatabuka.eu/wp-content/uploads/2014/10/ana-220x334.jpg 220w, https://dvatabuka.eu/wp-content/uploads/2014/10/ana-350x531.jpg 350w, https://dvatabuka.eu/wp-content/uploads/2014/10/ana.jpg 400w" sizes="(max-width: 220px) 100vw, 220px" />Поводът да нарека текста си така ми дава предметът му &#8211; книгата на Илейн Фейнстейн „Ана Всерусийска&#8220;, издадена от изд. „Ера&#8220;. Чийто сюжет е биографията на Ана Ахматова. Авторката британска „по света е известна&#8220; и с биография за Пушкин. Заглавието уж ефектно, покоряващо, кралско британско, пък иначе за книга претенциозно. Щото взето като невъзвращаем заем от Марина Цветаева, но титлата с друго предназначение. Леле-мале, ако и книгата й за Александър Всерусийски е като тази за Ахматова, горко му на света. Та за Пушкин са писали и самата Ана Всерусийска, и кръщелницата Цветаева и много други велики велики руски писатели. При Ахматова все още няма това изобилие от книги. Но по-хубаво щеше да я представи някоя от мемоарните творби за нея от руски автори.</p>
<p>&nbsp;</p>
<p>Увличам се и безразборно предавам настроения, които май стават неубедителни. След като не съм докоснал тъканта на книгата. Има ред начини да стане това. Ще избера един от тях &#8211; ще анализирам няколко откъса. Между тях и произволно избран, и подбран.</p>
<p>&nbsp;</p>
<p>Първият се отнася до 1928-29 г. Стр. 151: „Ахматова все още не се бои за себе си и дори се надява, че поезията й ще бъде публикувана. Тя се среща с болшевишкия поет Демян Бедни, любимец на Сталин, който пише пропагандни стихчета под формата на популярни песни. Демян Бедни всъщност е псевдоним, който авторът е възприел, за да прикрие факта, че е незаконен син на княз. Двамата с Ахматова вечерят в хотел „Московска&#8220;, но срещата е безплодна.&#8220; Ще се правим, че не улавяме нюансите и така ще пощадим превода. Но едва ли той е виновен, че Демян Бедни е „любимец на Сталин&#8220;. Щото диктаторът също е писал стихове на младини, при това не много по-лоши от тези на Бедни. Което значи, че добре е разбирал какво може поетът и най-вероятно го е презирал. И ако го е държал под крилото си до време, това е било поради политическа целесъобразност. От 1930 г. почват Сталиновите шамари заради фейлетона в стихове „Слизай от печката&#8220;, а след либрето на операта „Богатири&#8220; /1936 г/. следват и болезнените удари. В 1938 г. Д. Бедни изключен от партията и от Съюза на съветските писатели. И става бедният Демян. Оцелява, защото продава събираната от детството безценна библиотека от над 30000 тома.</p>
<p>&nbsp;</p>
<p>Възможно да е преводна финтифлюшка, но по-вероятно да е авторски бисерът „пише пропагандни стихчета под формата на популярни песни&#8220;. Абсурдността му не ще обяснявам. Нонсенс е и, че Бедни е възприел псевдоним, за да прикрие нещо. Псевдонимът се избира за идентификация, а не за прикритие. В случая &#8211; за революционна принадлежност. И е възприет доста преди 1917 г., след което се предполага, че не е здравословно да си дворянин. Иначе &#8211; незаконният син /впрочем със законни родители/ не носи дворянско име. А от ЧК и като Демян Нищи или Мизерни няма как да скриеш произход.</p>
<p>&nbsp;</p>
<p>А и какво значи безплодна среща? Отказана протекция, невъзможност поради слаби властови позиции на Д. Бедни или непробиваем черен списък? Ако книгата е сериозна, така написан биографичен епизод няма място. Но тъй като тя не е, стигаме до една от същностите й &#8211; самодокстатъчна поза на демонстрирана информираност. Книжна, ала повече подучута, разбира се, и манипулативна. Клишираща персонажите като много лоши, та чак злодеи, и някои добри жертви. Което не върви да се прилага за личности като Ахматова.</p>
<p>&nbsp;</p>
<p>Стр. 281: „По онова време има няколко чуждестранни поети, на които тя се възхищава. През 1963 г. е особено развълнувана от сборника със стихове на Габриел Мистрал &#8211; чилийски нобелов лауреат, преведен на руски. Ахматова намира стила му за поразително сходен с този на собствената й ранна поезия, дори открива еднакви фрази. Според Найман е възхитена от това и вероятно учудващо лишена от авторско честолюбие, отбелязва: „Този червенокож ме е надминал.&#8220;</p>
<p>&nbsp;</p>
<p>Какво нередно тук може да намери взискателният читател? Всичко си е както трябва, с изключение на една буква, която преобръща работите. „Авторът&#8220; се казва Габриела Мистрал и е жена. Популярното име е псевдоним, взет от полуиндианката /смесената кръв поставя под съмнение и „този червенокож&#8220;, не само заради пола/ от фамилията на друг бележит поет &#8211; французина Фредерик Мистрал, нобелист от 1904 г. Лусила Гадой Алкайяга /нашата Мистрал/ става обект на особеното внимание на Ахматова, защото е велик автор и защото е жена, пишеща поезия. И привличането е неизбежен резултат от женско съперничество, любопитство, съпоставяне и противопоставяне, чувство за близост. Нещо съвсем различно от това да си „лишена от авторско честолюбие&#8220;. И ако е вярно признанието-заключение на Ана Всерусийска, то говори за високо благородство.</p>
<p>&nbsp;</p>
<p>Оказва се, че и един наглед обикновен информативно-биографичен текст е дълбоко фактологично и аналитично погрешен. Което не е изолиран случай, а симптом за още една характеристика на книгата. Използването на „фактите&#8220; така произволно и непродуктивно не е само за първични намерения за манипулиране, а заради същностното им непознаване. Заради повърхностно и безкритично докосване, при това на нещо, дошло по пътя на чуто, казано, записано. И непроверено. В същността си това е лошо направена журналистическа книга, която е решила, че биография става и от информативно-новинарско изреждане на вторични и често второстепенни факти. А да пишеш книга за голям писател трябва да имаш поне мъничък анализационно-интерпретативен дар, да имаш същностна историческа и народопсихологическа информация, най-малкото усет за използването й.</p>
<p>&nbsp;</p>
<p>Една от причините да се заема с книгата бе, че е ми е интересно да науча нещо за ролята на волжско-българския произход у Ана Ахматова. Или да видя как се отнасят към това биографите й. Известно е, че под влияние на баба си &#8211; майката на майка й /или заради дълбока привързаност и доверие към нея/, Ана Гориенко приема фамилията на майчиния си род. Бабата е държала неистово на волжско-българския си произход и така е възпитавала внучката. Илейн Фейнстейн вижда в живота на Ана Ахматова съвсем друга етническа забележителност. Като се спира на всяка доказана или подозирана любов, тя стига до заключението, че повечето мъже в живота на поетесата са евреи. Нищо лошо, макар еврейството непрекъснато да се подчертава.</p>
<p>&nbsp;</p>
<p>Така научаваме, без това да е кой знае колко необходимо, че големият италиански художник Амедео Модилиани е четвърто дете на евреи-сефаради. Узнаваме, че на най-голямата си любов Борис Анреп: „Тя пъхва в ръката му черния пръстен, за който баба й татарката е вярвала, че ще я пази.&#8220; Те тук вече е скандално. Един просветен човек би трябвало да знае, че татарски етнос няма. Че така наричат в Русия волжските българи. Но толкова ни съобщава авторката по въпроса за етноса на „евреолюбещата&#8220; Ана Ахматова. Която в края на живота си е заобиколена от четирима съвсем млади тогава поети. Единият от тях е Йосиф Бродски, бъдещ нобелист, а с него общо трима от четиримата „естествено&#8220; са евреи.</p>
<p>&nbsp;</p>
<p>В замяна на това синът на Ана Ахматова Лев Гумильов е антисемит. При това, без да е чел книгата на Фейнстейн за майка си. Синът е също велика фигура, създател е на науката етногенезис. В неговите съчинения не се среща антисемитизъм. Може да е бил така да се каже битов антисемит. Но много по-важно е да бъде представен с научната си значимост, а не с някакъв чут-недоразбран антисемитизъм и с едва ли не истерично отношение към майка си.</p>
<p>&nbsp;</p>
<p>Но в тази книга при толкова много етнонационален интерес нийде не срещаме опит за прочит на българското у Ана Ахматова. /Както и на поезията, където стиховете й единствено се прономероват като посветени на съответния любим./ Ще определя само една от чертите му &#8211; стоицизъм. Дума, която при толкова разказани случаи трябваше да се появи на езика на Фейнстейн. Уви, де ти! Великият наш стоицизъм, който ние за себе си подменяме погрешно и глупаво с прекалено, робско търпение, едва ли не овчедушие. Стоицизъм, който у руските автори с пълна сила откриваме у още един волжски българин &#8211; Гогол. Стоицизъм, чийто литературен апотеоз в Русия е разказът „Живи мощи&#8220; на друг волжски българин &#8211; Тургенев. Толкова!</p>
<p>&nbsp;</p>
<p>А книгата приемам като сериозна несполука. А преводът й &#8211; като съгласие да ни третират като аборигени, на които подхвърлят мънистено знание. Е, не сме!</p>
]]></content:encoded>
					
					<wfw:commentRss>https://dvatabuka.eu/%d0%b7%d0%b4%d1%80%d0%b0%d0%b2%d0%b5%d0%b9%d1%82%d0%b5-%d0%b0%d0%b1%d0%be%d1%80%d0%b8%d0%b3%d0%b5%d0%bd%d0%b8/feed/</wfw:commentRss>
			<slash:comments>0</slash:comments>
		
		
			</item>
	</channel>
</rss>
