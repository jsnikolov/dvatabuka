<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Парадокс | Двата бука</title>
	<atom:link href="https://dvatabuka.eu/tag/%d0%bf%d0%b0%d1%80%d0%b0%d0%b4%d0%be%d0%ba%d1%81/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Tue, 06 Mar 2018 20:55:06 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Откъс от „Приятелят на Кафка&#8220;</title>
		<link>https://dvatabuka.eu/%d0%be%d1%82%d0%ba%d1%8a%d1%81-%d0%be%d1%82-%d0%bf%d1%80%d0%b8%d1%8f%d1%82%d0%b5%d0%bb%d1%8f%d1%82-%d0%bd%d0%b0-%d0%ba%d0%b0%d1%84%d0%ba%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Tue, 06 Mar 2018 20:54:11 +0000</pubDate>
				<category><![CDATA[Цитати и откъси]]></category>
		<category><![CDATA[Кафка]]></category>
		<category><![CDATA[Парадокс]]></category>
		<guid isPermaLink="false">http://dvatabuka.site/?p=10417</guid>

					<description><![CDATA[Романът „Приятелят на Кафка&#8220; (изд. &#8222;Парадокс&#8220;) на Миро Гавран разказва силно емоционална история за приятелството между Франц Кафка и Макс Брод и за жените, които определят съдбата им. Макар да използва всеизвестни факти от биографията на двамата писатели, Гавран ни представя една [...] <a href="https://dvatabuka.eu/%d0%be%d1%82%d0%ba%d1%8a%d1%81-%d0%be%d1%82-%d0%bf%d1%80%d0%b8%d1%8f%d1%82%d0%b5%d0%bb%d1%8f%d1%82-%d0%bd%d0%b0-%d0%ba%d0%b0%d1%84%d0%ba%d0%b0/" title="Откъс от „Приятелят на Кафка&#8220;" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10418 alignright" src="https://dvatabuka.eu/wp-content/uploads/2018/03/Korica_Kafka_site-220x317.jpg" alt="" width="220" height="317" srcset="https://dvatabuka.eu/wp-content/uploads/2018/03/Korica_Kafka_site-220x317.jpg 220w, https://dvatabuka.eu/wp-content/uploads/2018/03/Korica_Kafka_site-350x504.jpg 350w, https://dvatabuka.eu/wp-content/uploads/2018/03/Korica_Kafka_site.jpg 630w" sizes="(max-width: 220px) 100vw, 220px" />Романът „Приятелят на Кафка&#8220; (изд. &#8222;Парадокс&#8220;) на Миро Гавран разказва силно емоционална история за приятелството между Франц Кафка и Макс Брод и за жените, които определят съдбата им.</p>
<p>Макар да използва всеизвестни факти от биографията на двамата писатели, Гавран ни представя една неочаквана интерпретация на историята, а аскетизмът му рисува сложните взаимоотношения между неговите герои на фона на убедително пресъздадените първи десетилетия на 20 век.</p>
<p>Романът „Приятелят на Кафка&#8220; бе отличен през 2012 г. с наградата на Хърватската академия на науките и изкуствата за литература и номиниран за Международната награда за литература IMPAC Dublin за 2013 г.</p>
<p><strong>За автора</strong></p>
<p>Миро Гавран (1961), един от най-изтъкнатите съвременни хърватски автори, е вече достатъчно известен и в България с пиесите си, както и с романа &#8222;Кръстителят&#8220;. Неговите творби са преведени на 38 езика и са отличени с над 20 литературни награди. Гавран е и единственият жив драматург в Европа, на чието творчество е посветен самостоятелен театрален фестивал – „Гавранфест&#8220;, провеждащ се от 2003 г. насам.</p>
<p><strong>ОТКЪС</strong></p>
<p>Първа част</p>
<p>1.</p>
<p>Студеният вятър от Вълтава проникваше в костите им. Докато се разхождаха из Вишехрад, наблюдаваха от хълма Прага. Младите студенти приличаха на преждевременно съзрели момчета, които въпреки липсата на житейски опит, успешно се преструваха на възрастни.</p>
<p>Запознаха се миналата есен, в немската читалня на университета, и оттогава бяха не- разделни.</p>
<p>Оскъдното пролетно слънце се отразяваше в мраморните надгробни плочи, край които минаваха. Близостта на гробището, където бяха погребани изтъкнати личности от мина- лото, сякаш придаваше допълнителна тежест на разговора им.</p>
<p>– Всяка написана книга е отблясък на живота, който е живял нейният автор – каза Макс.</p>
<p>– Всичко написано е измислица. Реалността не се подчинява на думите – отговори Франц.</p>
<p>Беше 1903 година.</p>
<p>2.</p>
<p>Макс притежаваше много таланти.</p>
<p>Обичаше да свири, да композира, да пише разкази, журналистически статии, да се сърев- новава в ораторското изкуство&#8230; Повечето от интересите му смущаваха и самия него. Като че ли заради всичко това по-трудно можеше да определи какъв иска да стане в мъглявото бъдеще.</p>
<p>Широтата на познанията му беше безгранична. С отговорите си често удивляваше и самите преподаватели. Въпреки това младежът чувстваше, че неговият само с година по-възрастен приятел Франц, има по-ясни възгледи от неговите.</p>
<p>Крехкото тяло на Франц беше убежище за неговия любопитен дух и впечатляващия му индивидуализъм, на който Макс се възхищаваше.</p>
<p>Мислите на Франц винаги бяха ясно и убедително представяни. Никога не произнасяше чужди фрази. Не беше разпилян в думите си.</p>
<p>За страничния наблюдател Франц беше саможив несигурен младеж, неподготвен за практическия живот.</p>
<p>За Макс той беше личност, която си има свой собствен свят и за която външната реалност е само пречка.</p>
<p>Литературата ги свързваше. Страстните млади читатели тайно си мечтаеха за дните, когато ще станат писатели. Пишейки първите си кратки истории, откриваха красотата на сътворяването.</p>
<p>Хвалебствените думи на най-близкия приятел в това време имаха съдбоносно значение.</p>
<p>3.</p>
<p>Бяха евреи.</p>
<p>Макс вярваше, Франц се съмняваше.</p>
<p>Макс усещаше, че е избран за велико духовно пътуване, Франц се чувстваше изоставен.</p>
<p>Техните разговори за Бог и вярата не рядко завършваха с взаимно неразбиране. Това беше причината да избягват тази тема.</p>
<p>Когато след известно време все пак се връщаха към нея, правеха го като пеперуди, които не можеха да устоят на привличането на пагубната светлина.</p>
<p>Бащата на Франц, Херман Кафка, беше търговец на едро. Синът му го чуваше как на</p>
<p>един клиент казваше, че е немец, на друг, че е чех, а на трети, че е евреин.</p>
<p>На всекиго говореше това, което иска да чуе. В резултат, синът му не знаеше как да си отговори на въпроса кой е в действителност.</p>
<p>4.</p>
<p>Макс все по-често ходеше в дома на Франц. Майката на приятеля му, Юлия, и баща му, Херман, още докато се запознаваха, му показаха, че е добре дошъл у тях.</p>
<p>Младежът беше от заможно семейство. Винаги умерен в общуването си с другите, лесно печелеше благосклонността на хората.</p>
<p>Франц имаше три сестри: Габриел, Валери и Отил. Бяха още деца, само най-голямата от тях беше на прага на моминството. Не участваха в разговорите на възрастните. По време на обяда трябваше да си мълчат.</p>
<p>Бащата рядко се обръщаше към Франц. Не уважаваше мнението на сина си. За него Франц беше дете, което отказва да порасне и да поеме отговорност.</p>
<p>Знаеше, че синът му презира обучението си по право, за което доста трудно го убеди.</p>
<p>В очите на строгия търговец Макс беше идеалният образ на отговорния и улегнал младеж, пред когото бъдещето е ясно. Съжаляваше, че и неговият неуверен син не е като Макс.</p>
<p>&nbsp;</p>
]]></content:encoded>
					
		
		
			</item>
		<item>
		<title>&#8222;Чернобилска молитва&#8220; най-после на български</title>
		<link>https://dvatabuka.eu/%d1%87%d0%b5%d1%80%d0%bd%d0%be%d0%b1%d0%b8%d0%bb%d1%81%d0%ba%d0%b0-%d0%bc%d0%be%d0%bb%d0%b8%d1%82%d0%b2%d0%b0-%d0%bd%d0%b0%d0%b9-%d0%bf%d0%be%d1%81%d0%bb%d0%b5-%d0%bd%d0%b0-%d0%b1%d1%8a%d0%bb/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 10 Jan 2018 15:42:22 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Парадокс]]></category>
		<category><![CDATA[Светлана Алексиевич]]></category>
		<guid isPermaLink="false">http://dvatabuka.site/?p=10356</guid>

					<description><![CDATA[Книгата &#8222;Чернобилска молитва&#8220; на Нобеловия лауреат за литература Светлана Алексиевич излезе на български, съобщиха от издателство &#8222;Парадокс&#8220;. На 26 април 1986 г. в 1 часа 23 минути 58 секунди серия от взривове разрушава реактора и зданието на ІV енергоблок на Чернобилската АЕЦ, [...] <a href="https://dvatabuka.eu/%d1%87%d0%b5%d1%80%d0%bd%d0%be%d0%b1%d0%b8%d0%bb%d1%81%d0%ba%d0%b0-%d0%bc%d0%be%d0%bb%d0%b8%d1%82%d0%b2%d0%b0-%d0%bd%d0%b0%d0%b9-%d0%bf%d0%be%d1%81%d0%bb%d0%b5-%d0%bd%d0%b0-%d0%b1%d1%8a%d0%bb/" title="&#8222;Чернобилска молитва&#8220; най-после на български" class="read-more">Виж още ...</a>]]></description>
										<content:encoded><![CDATA[<p><img decoding="async" class="size-thumbnail wp-image-10357 alignright" src="https://dvatabuka.eu/wp-content/uploads/2018/02/chernobilska-molitva-9789545532252-220x333.jpg" alt="" width="220" height="333" srcset="https://dvatabuka.eu/wp-content/uploads/2018/02/chernobilska-molitva-9789545532252-220x333.jpg 220w, https://dvatabuka.eu/wp-content/uploads/2018/02/chernobilska-molitva-9789545532252-350x530.jpg 350w, https://dvatabuka.eu/wp-content/uploads/2018/02/chernobilska-molitva-9789545532252.jpg 450w" sizes="(max-width: 220px) 100vw, 220px" />Книгата &#8222;Чернобилска молитва&#8220; на Нобеловия лауреат за литература Светлана Алексиевич излезе на български, съобщиха от издателство &#8222;Парадокс&#8220;.</p>
<p>На 26 април 1986 г. в 1 часа 23 минути 58 секунди серия от взривове разрушава реактора и зданието на ІV енергоблок на Чернобилската АЕЦ, разположена близо до беларуската граница. Чернобилската катастрофа става най-голямата техногенна катастрофа на ХХ век.</p>
<p>За малката Беларус (с население 10 млн. души) това е национално бедствие, макар че самите беларуси нямат нито една атомна централа. Тя все така си е аграрна страна, с повече селско население. 23% от територията ѝ е заразена с радионуклиди. За сравнение: в Украйна е заразена 4,8% от територията, в Русия – 0,5%.</p>
<p>Светлана Алексиевич е в района на Чернобил в първите дни след аварията – въпреки това са ѝ необходими 11 години, за да напише книгата си – тя вижда бял свят през 1997 г. и е преработена от писателката през 2013 г.</p>
<p>„Ако по-рано, когато пишех книгите си, се бях вглеждала в страданията на другите, то сега аз и моят живот бяхме станали част от събитието.&#8220;</p>
<p>„Аз съм свидетел на Чернобил&#8230; Най-важното събитие на двадесети век, въпреки страшните войни и революции, с които ще бъде помнено това столетие. Минаха повече от двайсет години от катастрофата, но досега въпросът за мен е: за какво свидетелствам – за миналото или за бъдещето? Толкова е лесно да се подхлъзнеш на баналността&#8230; На баналността на ужаса&#8230; Но аз гледам към Чернобил като начало на новата история, той не е само знание, а и предзнание, защото човек е встъпил в спор с предишните представи за себе си и за света.&#8220;</p>
<p>„Нощта на 26 април 1986 година&#8230; За една нощ се преместихме в друго място в историята. Направихме скок в нова реалност и тя, тази реалност, се оказа по-висока не само от нашето знание, но и от въображението ни. Скъса се времевата връзка. Миналото изведнъж се оказа безпомощно, в него нямаше на какво да се опреш, във вездесъщия (както вярвахме) архив на човечеството не се намериха ключове, за да се отвори вратата. Неведнъж в онези дни чувах: „нямам думи, за да предам това, което видях и преживях&#8220;, „никой по-рано не ми е разказвал такова нещо&#8220;, „в нито една книга не съм чел за това и в киното не съм гледал&#8220;. Между времето, в което стана катастрофата и времето, когато почнаха да разказват за нея, имаше пауза. Момент на онемяването&#8230; Него всички го запомниха&#8230;&#8220;</p>
<p>Светлана Алексиевич е Нобеловият лауреат за литература за 2015 г. Отличието бе присъдено на белоруската писателка за нейното „многозвучно писане, монумент на страданието и смелостта в нашето време“. Онова, което тя прави, отбелязват от Шведската академия, е да задълбочи разбиранията ни за цяла епоха – чрез своя изключителен метод грижливо да създава колажи от човешки гласове.</p>
<p>Светлана Алексиевич е родена през 1948 г. в украинския град Ивано-Франкивск, родителите ѝ са белорусец и украинка. След края на военната служба на бащата семейството се мести в Беларус. Светлана учи в гимназията, после завършва журналистика в университета в Минск (1967-72 г.). Алексиевич работи като учител и журналист. Всеки от трудовете ѝ е плод на мащабни проучвания – интервюта с между 500 и 700 души, преглед на хиляди документи, посещения на терен. Наричана е „археоложката на комунизма“.</p>
]]></content:encoded>
					
		
		
			</item>
	</channel>
</rss>
