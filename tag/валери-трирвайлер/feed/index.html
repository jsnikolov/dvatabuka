<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Валери Трирвайлер | Двата бука</title>
	<atom:link href="https://dvatabuka.eu/tag/%d0%b2%d0%b0%d0%bb%d0%b5%d1%80%d0%b8-%d1%82%d1%80%d0%b8%d1%80%d0%b2%d0%b0%d0%b9%d0%bb%d0%b5%d1%80/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Tue, 14 Apr 2015 13:59:32 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Истината за изневярата на Оланд</title>
		<link>https://dvatabuka.eu/%d0%b8%d1%81%d1%82%d0%b8%d0%bd%d0%b0%d1%82%d0%b0-%d0%b7%d0%b0-%d0%b8%d0%b7%d0%bd%d0%b5%d0%b2%d1%8f%d1%80%d0%b0%d1%82%d0%b0-%d0%bd%d0%b0-%d0%be%d0%bb%d0%b0%d0%bd%d0%b4/</link>
		
		<dc:creator><![CDATA[Венелина Стоянова]]></dc:creator>
		<pubDate>Tue, 14 Apr 2015 12:21:48 +0000</pubDate>
				<category><![CDATA[Цитати и откъси]]></category>
		<category><![CDATA[Валери Трирвайлер]]></category>
		<category><![CDATA[Франсоа Оланд]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=5281</guid>

					<description><![CDATA[Тази книга е писмо в бутилка, затворила миналото ми. Правила съм грешки, понякога съм се заблуждавала, може и да съм наранила някого, но не разигравам комедия и винаги съм била искрена. Всичко, написано в тази книга, е истина. Много страдах от лъжи, [...] <a href="https://dvatabuka.eu/%d0%b8%d1%81%d1%82%d0%b8%d0%bd%d0%b0%d1%82%d0%b0-%d0%b7%d0%b0-%d0%b8%d0%b7%d0%bd%d0%b5%d0%b2%d1%8f%d1%80%d0%b0%d1%82%d0%b0-%d0%bd%d0%b0-%d0%be%d0%bb%d0%b0%d0%bd%d0%b4/" title="Истината за изневярата на Оланд" class="read-more">Виж още ...</a>]]></description>
										<content:encoded><![CDATA[<p><strong><img fetchpriority="high" decoding="async" class="alignleft size-thumbnail wp-image-5282" src="https://dvatabuka.eu/wp-content/uploads/2015/04/Blagodarq-za-prejivqnoto-korica-220x329.jpg" alt="Print" width="220" height="329" srcset="https://dvatabuka.eu/wp-content/uploads/2015/04/Blagodarq-za-prejivqnoto-korica-220x329.jpg 220w, https://dvatabuka.eu/wp-content/uploads/2015/04/Blagodarq-za-prejivqnoto-korica-350x524.jpg 350w, https://dvatabuka.eu/wp-content/uploads/2015/04/Blagodarq-za-prejivqnoto-korica.jpg 591w" sizes="(max-width: 220px) 100vw, 220px" />Тази книга е писмо в бутилка, затворила миналото ми. Правила съм грешки, понякога съм се заблуждавала, може и да съм наранила някого, но не разигравам комедия и винаги съм била искрена.</strong></p>
<p><strong>Всичко, написано в тази книга, е истина. Много страдах от лъжи, за да лъжа на свой ред.</strong></p>
<p><strong>Президентът събра връзката ни в осемнадесет ледени думи, които сам продиктува на агенция „Франс прес“. Тези страници са отговор на изявлението му. Последната реплика от земетръса, който разруши живота ми. Точката на нашата история.</strong></p>
<p>Така накратко представя книгата си „Благодаря за преживяното“ бившата първа дама на Франция Валери Трирвайлер. Сензационните й мемоари излизат на българския книжен пазар на 23 април, съобщават от издателство &#8222;Хермес&#8220;.</p>
<p>Запознанството на политическата журналистка с Франсоа Оланд преобръща живота й. Въпреки че и двамата са обвързани, те не могат да устоят на пламналата помежду им любов. Любов, заради която тя жертва семейството и кариерата си и се превръща в една от най-ненавижданите жени във Франция. През 2012 г. Оланд е избран за президент на републиката. Валери се оказва в ролята на Първа дама, но с неясен статут.</p>
<p>Сензационните разкрития за аферата на държавния глава с актрисата Жюли Гайе през януари 2014 г. слагат край на близо деветгодишната им връзка. И карат Валери да посегне на живота си.</p>
<p>В своята откровена изповед тя разкрива шокиращи подробности от съвместния им живот. След раздялата им Оланд й изпраща по десет есемеса на ден, молейки я за прошка. Валери обаче решава да продължи живота си без него.</p>
<p>И да разкрие на читателите истината. За неустоимото привличане, безумната любов, лъжите, изневярата, гнева и страданието. За властта, която променя президента и разяжда като киселина любовта им.</p>
<p>„Благодаря за преживяното“ се превръща в най-бързо продаваната книга във Франция за всички времена. За първи път в историята животът на действащ държавен глава е описан толкова откровено и скандално от бившата му партньорка.</p>
<p><span style="text-decoration: underline;"><strong>Откъс</strong></span></p>
<p><strong>Телефонът ми вибрира. Моята приятелка е била „на лов за информация” и ми потвърждава, че на първа страница на <em>Клоузър</em> ще публикуват снимка, на която се вижда как Франсоа излиза от дома на актрисата Жюли Гайе. Сърцето ми ще се пръсне. Опитвам се да запазя спокойствие. Подавам телефона си на Патрис Бианкон, за да прочете съобщението. Нямам никакви тайни от него. „Виж, това е по нашата тема.” Тонът ми е възможно най-равен. Приятели сме от почти двадесет години, така че се разбираме само с поглед. Правя се на безразлична: „Ще го обсъдим след малко”.</strong></p>
<p><strong>Насилвам се да се включа отново в разговора с хората от яслата, но в главата ми се блъскат най-различни мисли. Говорим за епидемията от варицела. Докато кимам с глава, предупреждавам с есемес Франсоа за информацията от <em>Клоузър</em><em>. </em>Това вече не е слух, а факт.</strong></p>
<p><strong>Той ми отговаря веднага: „Да се срещнем в апартамента в 15 часа”.</strong></p>
<p><strong>Време е да си вземем довиждане с директорката на яслата. Пред мен има само една уличка за пресичане, една малка уличка, която дели яслата от Елисейския дворец и нашия личен апартамент там. Това е най-опасната улица, която съм пресичала през целия си живот. Макар че нито една кола няма достъп до нея без специален пропуск, имам чувството, че пресичам оживена магистрала със затворени очи.</strong></p>
<p><strong>Набързо изкачвам стъпалата, които водят към крилото с апартамента. Франсоа вече е в спалнята, от чиито прозорци се виждат стогодишните дървета на близкия парк. Сядаме на леглото. Всеки от страната, от която спи. Успявам да произнеса само:</strong></p>
<p><strong>&#8211; Е?</strong></p>
<p><strong>&#8211; Ами, вярно е, отговаря той.</strong></p>
<p><strong>&#8211; Кое е вярно? Спиш ли с това момиче?</strong></p>
<p><strong>&#8211; Да, – признава той и се изтяга назад, подпирайки се с ръка.</strong></p>
<p><strong>Седим един до друг на огромното легло. Не мога да хвана погледа му, който ми бяга. Въпросите в мен напират:</strong></p>
<p><strong>&#8211; Откога? Как можа да се случи? Защо?</strong></p>
<p><strong>&#8211; От месец насам, казва той.</strong></p>
<p><strong>Запазвам спокойствие, не се нервирам, не викам. И не чупя чинии, както по-късно започнаха да разправят и да ми приписват измислени щети за милиони евро. Изобщо не изпадам в истерия, както се очаква. Дали не би могъл да внуши на останалите, че е бил само на вечеря у тях? Това го съветвам. Невъзможно е. Той знае, че снимката е направена на сутринта, след като е прекарал цялата нощ на нейния адрес, в апартамента, нает на нейно име. Защо да не разиграем тогава сценария „Клинтън”? Да се извини публично и да обещае, че повече няма да се вижда с нея. Можем да започнем отначало, не съм готова да го загубя.</strong></p>
<p><strong>Лъжите му малко по малко изплуват и истината излиза наяве. Той признава, че тази връзка е по-стара. Първо казва от месец, после от три, после от половин година и накрая става ясно, че е от една година.</strong></p>
<p><strong>&#8211; Няма да се справим. Ти никога няма да ми простиш &#8211; казва ми той.</strong></p>
<p><strong>После излиза, има среща в кабинета си. Неспособна съм да отида в моя и моля Патрис Бианкон да ме замести. Целия следобед оставам затворена в стаята. Опитвам се да си представя какво ще стане, хванала мобилния и дебнеща в <em>Туитър</em> първите коментари на сензационната новина. Опитвам се да разбера нещо повече за дълбочината на „репортажа”. Разменям есемеси с най-близките си приятели, предупреждавам децата и майка си за онова, което предстои да се случи. Не бих искала да научат за скандала от пресата. Трябва да се подготвят.</strong></p>
<p><strong>Франсоа се връща за вечеря. Той изглежда по-смачкан от мен. Пак сме в спалнята. Изненадващо го намирам коленичил върху леглото. Хванал е главата си в ръце и е изпаднал в шок:</strong></p>
<p><strong>&#8211; Какво ще правим?</strong></p>
<p><strong>Той бегло използва „ние”, за да опише история, в която аз вече нямам място. Това е за последно, скоро единствено „аз” ще бъде от значение</strong></p>
]]></content:encoded>
					
		
		
			</item>
	</channel>
</rss>
