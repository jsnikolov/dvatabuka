<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Веселин Стоянов | Двата бука</title>
	<atom:link href="https://dvatabuka.eu/tag/%d0%b2%d0%b5%d1%81%d0%b5%d0%bb%d0%b8%d0%bd-%d1%81%d1%82%d0%be%d1%8f%d0%bd%d0%be%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 15 Oct 2015 22:18:18 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Най-доброто от Веселин Стоянов в една книга</title>
		<link>https://dvatabuka.eu/%d0%bd%d0%b0%d0%b9-%d0%b4%d0%be%d0%b1%d1%80%d0%be%d1%82%d0%be-%d0%be%d1%82-%d0%b2%d0%b5%d1%81%d0%b5%d0%bb%d0%b8%d0%bd-%d1%81%d1%82%d0%be%d1%8f%d0%bd%d0%be%d0%b2-%d0%b2-%d0%b5%d0%b4%d0%bd%d0%b0-%d0%ba/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 14 Oct 2015 07:29:26 +0000</pubDate>
				<category><![CDATA[България]]></category>
		<category><![CDATA[Веселин Стоянов]]></category>
		<category><![CDATA[Захарий Стоянов]]></category>
		<guid isPermaLink="false">http://dvatabuka.site/?p=8128</guid>

					<description><![CDATA[Издателство „Захарий Стоянов”  публикува сборник с разкази, есета и романи на Веселин Стоянов. Книгата, озаглавена &#8222;Силуети пред огледалото&#8220;, ще върне читателите към блестящия стил на рано отишлия си талантлив писател и  журналист, зареден с остър сарказъм и мъдра прозорливост, с въпиюща доброта [...] <a href="https://dvatabuka.eu/%d0%bd%d0%b0%d0%b9-%d0%b4%d0%be%d0%b1%d1%80%d0%be%d1%82%d0%be-%d0%be%d1%82-%d0%b2%d0%b5%d1%81%d0%b5%d0%bb%d0%b8%d0%bd-%d1%81%d1%82%d0%be%d1%8f%d0%bd%d0%be%d0%b2-%d0%b2-%d0%b5%d0%b4%d0%bd%d0%b0-%d0%ba/" title="Най-доброто от Веселин Стоянов в една книга" class="read-more">Виж още ...</a>]]></description>
										<content:encoded><![CDATA[<p><img decoding="async" class="alignleft size-full wp-image-8132" src="https://dvatabuka.eu/wp-content/uploads/2015/10/silueti.jpg" alt="silueti" width="160" height="227" />Издателство „Захарий Стоянов”  публикува сборник с разкази, есета и романи на Веселин Стоянов. Книгата, озаглавена &#8222;Силуети пред огледалото&#8220;, ще върне читателите към блестящия стил на рано отишлия си талантлив писател и  журналист, зареден с остър сарказъм и мъдра прозорливост, с въпиюща доброта и всеопрощаваща човечност.</p>
<p>Веселин Стоянов притежаваше магическата сила на добротворното и светозарното излъчване, не си позволяваше да мрази, а се опитваше да разбира дори онези, които извършваха подлости и предателства срещу него. Битието му не беше лесно, несгодите обаче не съкрушаваха духа му. Но перото му не спря… За него писането беше като приключенско пътуване в неизвестното, скок в бездната на неясните и непредвидими предизвикателства.</p>
<p>Книгата му с циклични разкази „Шлагери” е посветена на възсъздаването на умилителния патриархално-уютен живот на градеца К., в който героят е малкия човек, в чиято философия писателят умело надниква.</p>
<p>Във  книгата „Вечеря с ангели” авторът добавя към сладкодумието и  тъжното съзерцание от мизерното съществуване на  своя герой – малкия човек. В следващите книги насища повествованието си с исторически ретроспекции, есеистични ремарки, лирико-философски размишления.</p>
<p>„Белите полета на спомена”  и „Забравената уговорка с Бога” са книги, в които предпочита повече потока на съзнанието, отказва се от конкретния сюжет. Но все по-силни, по-бляскави стават неговите есета за национални герои, дейци на Възраждането, поборници, писатели-класици, но и интересни негови съвременници. А в сборника с избрани творби „Любов, Сънища, Думи и … други изображения на смъртта” той  открива в словото, в думата всички въплъщения на любовта, съня и човешкия живот, но усеща, че животът е другото лице на смъртта. За неговите герои животът беше нещо като вечен любовен глад.</p>
<p>Истинска творческа дързост проявява писателя в „Аутопсия на тялото”, в която прави своя художествена версия на „свалянето от Кръста” и тази версия звучи убедително и завладява.  Личен успех и свидетелство за значимостта на съвременната българска проза е романът на Веселин Стоянов „Моделът и неговият художник”, посветен  на Иван Милев и неговата авантюра с Анна – съпруга на богатия розотърговец Александър Орозов. Това е роман за приключенията на страстите, написан с проникновено слово.</p>
<p>Казанлъчанинът Веселин Стоянов има прекрасни страници, в които допълва познатия образ на неговия знаменит съгражданин Чудомир, осветлява го по нов начин. Дори Веселин Стоянов  бе негов брат по съдба, като него предан на изкуството и литературата, на родния град. И с него може да се гордее всеки град, дори ако е той  е  Казанлък, градът на Чудомир и Иван Милев, Ненко Балкански и Емануил Манолов.</p>
]]></content:encoded>
					
		
		
			</item>
	</channel>
</rss>
