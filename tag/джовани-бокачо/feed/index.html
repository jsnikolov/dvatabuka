<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Джовани Бокачо | Двата бука</title>
	<atom:link href="https://dvatabuka.eu/tag/%d0%b4%d0%b6%d0%be%d0%b2%d0%b0%d0%bd%d0%b8-%d0%b1%d0%be%d0%ba%d0%b0%d1%87%d0%be/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 03 Jun 2019 15:37:13 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Използвай настоящето така, че на старини да не се упрекваш за пропиляната младост</title>
		<link>https://dvatabuka.eu/%d0%b8%d0%b7%d0%bf%d0%be%d0%bb%d0%b7%d0%b2%d0%b0%d0%b9-%d0%bd%d0%b0%d1%81%d1%82%d0%be%d1%8f%d1%89%d0%b5%d1%82%d0%be-%d1%82%d0%b0%d0%ba%d0%b0-%d1%87%d0%b5-%d0%bd%d0%b0-%d1%81%d1%82%d0%b0%d1%80%d0%b8/</link>
		
		<dc:creator><![CDATA[Венелина Стоянова]]></dc:creator>
		<pubDate>Sat, 15 Jun 2019 21:03:36 +0000</pubDate>
				<category><![CDATA[Цитати и откъси]]></category>
		<category><![CDATA[Джовани Бокачо]]></category>
		<guid isPermaLink="false">http://dvatabuka.site/?p=6655</guid>

					<description><![CDATA[На 16 юни 1313 г. е роден италианският писател Джовани Бокачо. Автор на прочутия сборник с новели „Декамерон“ (1353). Използвай настоящето така, че на старини да не се упрекваш за напразно изживяната младост. Много по-лесно е да порицаваш минали дела, отколкото да [...] <a href="https://dvatabuka.eu/%d0%b8%d0%b7%d0%bf%d0%be%d0%bb%d0%b7%d0%b2%d0%b0%d0%b9-%d0%bd%d0%b0%d1%81%d1%82%d0%be%d1%8f%d1%89%d0%b5%d1%82%d0%be-%d1%82%d0%b0%d0%ba%d0%b0-%d1%87%d0%b5-%d0%bd%d0%b0-%d1%81%d1%82%d0%b0%d1%80%d0%b8/" title="Използвай настоящето така, че на старини да не се упрекваш за пропиляната младост" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="  wp-image-6656 alignright" src="https://dvatabuka.eu/wp-content/uploads/2015/06/Giovanni-Boccaccio-220x253.jpg" alt="Giovanni-Boccaccio" width="220" height="253" srcset="https://dvatabuka.eu/wp-content/uploads/2015/06/Giovanni-Boccaccio-220x253.jpg 220w, https://dvatabuka.eu/wp-content/uploads/2015/06/Giovanni-Boccaccio-350x402.jpg 350w, https://dvatabuka.eu/wp-content/uploads/2015/06/Giovanni-Boccaccio.jpg 435w" sizes="(max-width: 220px) 100vw, 220px" />На 16 юни 1313 г. е роден италианският писател Джовани Бокачо. Автор на прочутия сборник с новели „Декамерон“ (1353).</p>
<ul>
<li><strong>Използвай настоящето така, че на старини да не се упрекваш за напразно изживяната младост.</strong></li>
<li><strong>Много по-лесно е да порицаваш минали дела, отколкото да ги поправиш.</strong></li>
<li><strong>Често човек си мисли, че е далече от щастието, а то с тихи стъпки вече е дошло до него.</strong></li>
<li><strong>Заплахи &#8211; оръжията на тези, които самите са под заплаха.</strong></li>
<li><strong>Бедността означава отсъствие на средства, а не липса на благородство.</strong></li>
<li><strong>В повечето случаи последният, до когото достигат слуховете, е този, за когото се отнасят.</strong></li>
<li><strong>Всеки, който иска да бъде здрав, до известна степен вече се възстановява.</strong></li>
<li><strong>Няма толкова яростен гняв, който с течение на времето да не се охлади.</strong></li>
<li><strong>Да поиска съвет, е най-висшето доверие, което един човек може да окаже на друг.</strong></li>
<li><strong>Тъй както слънцето е красота и украшение на небето, така великодушието е блясък и светило на всички добродетели.</strong></li>
</ul>
]]></content:encoded>
					
		
		
			</item>
		<item>
		<title>Българката Реститута вързана гола на кол в “Декамерон”</title>
		<link>https://dvatabuka.eu/%d0%b1%d1%8a%d0%bb%d0%b3%d0%b0%d1%80%d0%ba%d0%b0%d1%82%d0%b0-%d1%80%d0%b5%d1%81%d1%82%d0%b8%d1%82%d1%83%d1%82%d0%b0-%d0%b2%d1%8a%d1%80%d0%b7%d0%b0%d0%bd%d0%b0-%d0%b3%d0%be%d0%bb%d0%b0-%d0%bd%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 10 Dec 2015 07:42:33 +0000</pubDate>
				<category><![CDATA[Любопитно]]></category>
		<category><![CDATA[Декамерон]]></category>
		<category><![CDATA[Джовани Бокачо]]></category>
		<guid isPermaLink="false">http://dvatabuka.site/?p=8586</guid>

					<description><![CDATA[“Недалеч от Неапол има остров, на име Иския. Там наред с другите девойки живяла млада и весела хубавица, наречена Реститута, дъщеря на Марино Болгаро &#8211; един от най-видните хора на острова&#8230;” Така започва историята, разказана в шеста новела през петия ден в [...] <a href="https://dvatabuka.eu/%d0%b1%d1%8a%d0%bb%d0%b3%d0%b0%d1%80%d0%ba%d0%b0%d1%82%d0%b0-%d1%80%d0%b5%d1%81%d1%82%d0%b8%d1%82%d1%83%d1%82%d0%b0-%d0%b2%d1%8a%d1%80%d0%b7%d0%b0%d0%bd%d0%b0-%d0%b3%d0%be%d0%bb%d0%b0-%d0%bd%d0%b0/" title="Българката Реститута вързана гола на кол в “Декамерон”" class="read-more">Виж още ...</a>]]></description>
										<content:encoded><![CDATA[<p><img decoding="async" class="size-thumbnail wp-image-8587 alignright" src="https://dvatabuka.eu/wp-content/uploads/2015/12/Dekameron-220x139.jpg" alt="Dekameron" width="220" height="139" srcset="https://dvatabuka.eu/wp-content/uploads/2015/12/Dekameron-220x139.jpg 220w, https://dvatabuka.eu/wp-content/uploads/2015/12/Dekameron-350x221.jpg 350w, https://dvatabuka.eu/wp-content/uploads/2015/12/Dekameron.jpg 400w" sizes="(max-width: 220px) 100vw, 220px" />“Недалеч от Неапол има остров, на име Иския. Там наред с другите девойки живяла млада и весела хубавица, наречена Реститута, дъщеря на Марино Болгаро &#8211; един от най-видните хора на острова&#8230;”</p>
<p>Така започва историята, разказана в шеста новела през петия ден в знаменития епос на Джовани Бокачо “Декамерон”.</p>
<p>Изследователят Георги Ст. Георгиев издирва четирима съвременници на Бокачо с името Марино Болгаро. Единият получава пенсия за заслуги през 1328 г. Другият бил офицер, приближен на краля около 1341 г. Следващият Болгаро се споменава в архивите пак като военен през 1343 г. По същото време имало още един Марино Болгаро, който бил шамбелан (дворцов управител) на крал Роберто д&#8217;Анжу.</p>
<p>Крал Роберто владее Сицилия близо столетие след Федериго, който всъщност е германският император Фридрих II. Според Георгиев точно неговият шамбелан е баща на българката от “Декамерон”.</p>
<p>“ Това е често срещан похват у Бокачо. Писателят взема “назаем” името на свой съвременник и го вгражда в някоя стара история”, твърди талантливият литературен историк Росен Тахов.</p>
<p>Марино Болгаро от “Декамерон” бил не само най-влиятелният мъж на остров Иския в Тиренско море, но благодарение на него сицилианският крал Федериго II държал под скиптъра си стратегическото парче земя на входа на Неаполитанския залив.</p>
<p>Марино е потомък на прабългари от VII век, когато дружината на Алцек се заселва в Италия. От историята знаем, че около 660 г. Велика България се разпада под ударите на хазарите. Част от племето е покорено, останалите поемат в различни посоки. Ордата на хан Аспарух намира убежище в местността Онгъл между Долен Днепър и делтата на Дунав.</p>
<p>Друга група прабългари се насочва към Централна Европа. Тя се заселва в Панония, а по-късно трайно се настанява в Керамийското поле (сега Битолско-Прилепското).</p>
<p>Около 662-663 г. дружината на вожда Алцек пристига в областта Равена, Северна Италия. После се премества на юг в областта Беневенто. Алцек се подчинява на лангобардския крал и е провъзгласен за гасталд (областен управител).</p>
<p>Беневенто е близо до Неапол, чийто залив се пази от остров Иския на Марино Болгаро. В съседство е и остров Прочида, където живеел младежът Джани. Той безумно се влюбва в красивата Реститута. Често идва да види любимата си, тя отвръща на чувствата му и между двамата пламва изпепеляваща любов.</p>
<p>Един летен ден Реститута тръгва да се разхожда сама край морето и стига до закътано сред скалите място, където извирал бистър и студен извор.</p>
<p>Край извора обаче били отседнали няколко млади сицилианци, които пътували със своята фрегата от Неапол за Калабрия. Младежите решават да отвлекат красавицата и въпреки съпротивата ѝ я качват на кораба.</p>
<p>Когато стигат в Калабрия, всички вече са влюбени в хубавицата и започват спор за кого да бъде тя, но не стигат до споразумение. Решават да я подарят на краля на Сицилия Федериго. По онова време кралят бил още млад и обичал “тия работи”.</p>
<p>Той също много харесал девойката, но понеже бил болен, наредил, докато оздравее и се възстанови за любовни игри, да я затворят в един чертог (дворец, палат), който наричали “Ла Куба”, и да полагат за нея най-големи грижи.</p>
<p>В същото време народът на Иския, родния остров на Рестита, изпаднал в голям смут и тревога заради изчезването. Влюбеният в момичето Джани страда най-много и решава да обиколи с кораб целия район. Разпитва де когото срещне и най-после в Скалеа научава, че млади сицилианци са откарали Реститута чак в Палермо.</p>
<p>Джани веднага отива в този град и успява да разбере каква съдба е предопределена за любимата му девойка. Младежът започва да обикаля около “Ла Куба” и един ден щастието му се усмихва. Вижда Реститута на един от прозорците, вижда го и тя и успява да му каже какво да направи, за да се видят.</p>
<p>През нощта Джани се покатерва по един зид, където “и кълвач не би могъл да се задържи”, уточнява Джовани Бокачо. После се прехвърля в градината, намира една върлина, опира я до стената и се изкачва до прозореца на двореца.</p>
<p>Въпреки голямата си любов към Джани Реститута още пазела девствеността си и въпреки горещото желание на младежа никога не му се отдала. Сега обаче ситуацията била съвсем различна.</p>
<p>Ето как продължава Бокачо: “ &#8230;сетне двамата се прегърналиш и вкусили с най-голямо удоволствие от оная върховна наслада, която ни предлага любовта. И след като се насладили неведнъж един на друг, заспали неусетно, както били прегърнати.”</p>
<p>Кралят Федериго вече се чувствал във форма и въпреки, че започва да се развиделява, с няколко слуги нетърпеливо поема към “Ла Куба”. Влиза в стаята и вижда две красиви голи тела, нежно прегърнати едно в друго.</p>
<p>Бокачо не пише дали в този момент кралят Федериго се е почувствал рогоносец. Но обзет от ярост, той едва се сдържа да не намушка и двамата с кинжала си. Все пак разумът му наделява: “Да убиеш двамина спящи, и то голи, е постъпка, недостойна за когото и да било, камо ли за един крал.” И нарежда двамата да бъдат изгорени на клада!</p>
<p>Както са голи, любовниците са отведени на площада в Палермо и завързани на кол с гръб един към друг. Трябвало да престоят така, “докато удари третият час, за да може всички да ги видят”, и после да бъдат изгорени живи.</p>
<p>Като научават това, всички жители на Палермо хукват към площада, за да видят голите любовници. Мъжете се задържат повече пред девойката, хвалят красотата и съвършената й снага. Жените се тълпят пред младежа, възхитени от красивото му лице, тяло и&#8230; така нататък.</p>
<p>Всичко това стига до ушите на адмирала на кралския флот Руджиери дел&#8217;Ория &#8211; един умен и безумно смел човек. Той също е впечатлен от хубостта на девойката, а в младежа разпознава Джани от Прочида и го кара да му разкаже цялата история с най-големи подробности.</p>
<p>Преди да си тръгне, Джани го моли за последна милост: “Виждам, че ще умра, и то скоро. Аз съм вързан гърбом към това момиче, което обичам най-много на този свят. И тя ме обича, но и тя е вързана с гръб към мен. Аз моля да ни обърнат лице в лице, за да мога, умирайки, да я гледам и да напусна този свят утешен и спокоен.”</p>
<p>На тази гореща молба адмирал дел&#8217;Ория отговаря по доста странен за положението им начин: “Ще го сторя на драго сърце. Толкова ще има да я гледаш, че ще ти омръзне&#8230;”</p>
<p>После смелият Руджиери отива при гневния крал и му казва кого иска да изгори на кладата: “Младежът е син на Ландолфо от Прочида, роден брат на месер Джани от Прочида, благодарение на когото ти стана крал и властелин на тоя остров. Девойката пък е дъщеря на Марино Болгаро, благодарение на когото ти си все още господар на Иския.”</p>
<p>Тези думи не само спасяват Реститута и Джани от кладата, но и кралят ги кани в двореца. Нарежда да облекат Реститута и Джани в дрехи и ги венчава. Поднася им богати дарове и ги провожода в Иския.</p>
<p>“Те се прибрали у дома си от доволни по-доволни &#8211; разказва Бокачо, &#8211; там били посрещнати най-весело и тържествено и доживели до дълбока старост в радост и доволство&#8230;”</p>
<p>Ето така Палермо става свидетел как един кралски гняв може да бъде победен от истинска любов, при това видяна по най натурален и гол начин.</p>
<p>Сега в Палермо отново има българско присъствие. В местния футболен отбор играе младият Ивайло Чочев.</p>
]]></content:encoded>
					
		
		
			</item>
	</channel>
</rss>
