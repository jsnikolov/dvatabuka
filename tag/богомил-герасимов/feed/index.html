<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Богомил Герасимов | Двата бука</title>
	<atom:link href="https://dvatabuka.eu/tag/%d0%b1%d0%be%d0%b3%d0%be%d0%bc%d0%b8%d0%bb-%d0%b3%d0%b5%d1%80%d0%b0%d1%81%d0%b8%d0%bc%d0%be%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Fri, 30 Jan 2015 21:14:34 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Как се влиза в Партията на глупаците</title>
		<link>https://dvatabuka.eu/%d0%ba%d0%b0%d0%ba-%d1%81%d0%b5-%d0%b2%d0%bb%d0%b8%d0%b7%d0%b0-%d0%b2-%d0%bf%d0%b0%d1%80%d1%82%d0%b8%d1%8f%d1%82%d0%b0-%d0%bd%d0%b0-%d0%b3%d0%bb%d1%83%d0%bf%d0%b0%d1%86%d0%b8%d1%82%d0%b5/</link>
		
		<dc:creator><![CDATA[Венелина Стоянова]]></dc:creator>
		<pubDate>Tue, 27 Jan 2015 19:44:42 +0000</pubDate>
				<category><![CDATA[Книжарничка]]></category>
		<category><![CDATA[Цитати и откъси]]></category>
		<category><![CDATA[Богомил Герасимов]]></category>
		<category><![CDATA[Дипломация в зоната на кактуса]]></category>
		<category><![CDATA[Мексико]]></category>
		<category><![CDATA[Труд]]></category>
		<guid isPermaLink="false">http://dvatabuka.site/?p=3047</guid>

					<description><![CDATA[Третото допълнено издание на „Дипломация в зоната на кактуса” за пореден път ще разкрие подробности около живота на родните политици и дипломати от близкото минало. Книгата излиза на пазара на 29 януари, съобщиха от издателство &#8222;Труд&#8220;. Авторът Богомил Герасимов разказва за своята [...] <a href="https://dvatabuka.eu/%d0%ba%d0%b0%d0%ba-%d1%81%d0%b5-%d0%b2%d0%bb%d0%b8%d0%b7%d0%b0-%d0%b2-%d0%bf%d0%b0%d1%80%d1%82%d0%b8%d1%8f%d1%82%d0%b0-%d0%bd%d0%b0-%d0%b3%d0%bb%d1%83%d0%bf%d0%b0%d1%86%d0%b8%d1%82%d0%b5/" title="Как се влиза в Партията на глупаците" class="read-more">Виж още ...</a>]]></description>
										<content:encoded><![CDATA[<p><em><img fetchpriority="high" decoding="async" class="alignright size-thumbnail wp-image-3048" src="https://dvatabuka.eu/wp-content/uploads/2015/01/diplomaciya-v-zonata-220x327.jpg" alt="diplomaciya v zonata" width="220" height="327" srcset="https://dvatabuka.eu/wp-content/uploads/2015/01/diplomaciya-v-zonata-220x327.jpg 220w, https://dvatabuka.eu/wp-content/uploads/2015/01/diplomaciya-v-zonata-350x520.jpg 350w, https://dvatabuka.eu/wp-content/uploads/2015/01/diplomaciya-v-zonata.jpg 420w" sizes="(max-width: 220px) 100vw, 220px" />Третото допълнено издание на „Дипломация в зоната на кактуса” за пореден път ще разкрие подробности около живота на родните политици и дипломати от близкото минало. </em></p>
<p><em>Книгата излиза на пазара на 29 януари, съобщиха от издателство &#8222;Труд&#8220;.</em></p>
<p><em>Авторът Богомил Герасимов разказва за своята кариера, която започва от най-ниското стъпало – аташе в Индия, за да стигне до най-представителния дипломатически пост в чужбина – посланик в Мексико. </em></p>
<p><em>Разказва и за приятелството си с Людмила Живкова и излага своята теория за загадъчната й смърт.</em></p>
<p><strong>Вместо увод</strong></p>
<p>Искам да въведа испанската дума “пендехо” в българския език. Според речника на Испанската кралска академия така се наричат космите под мишницата. Същият речник обаче уточнява, че в Латинска Америка тази дума се употребява за човек глупав и невежа. Всъщност нейното значение може да се разшири и да покрие такива определения като тъпак, инат, егоист, суетен, смотаняк, твърдоглавец, вироглавец, чудак, будала и т.н. В традиционните анекдоти габровци обичат да се правят на пендеховци, като изписват фирмите на магазините си с грешки, защото като мине някой умник, току-виж си казал: “Я, какъв будала е отворил магазин!&#8230; Защо да не вляза, сигурно лесно ще го излъжа!”</p>
<p>Хитрият търговец от Габрово явно не е истински глупак, а някакво друго, по-сложно животно. Като него, от същия вид, се срещат из Шопско, из Шотландско и чак в мексиканския град Монтерей. Бих казал, че ги има навсякъде.</p>
<p>През годините, които прекарах в Мексико като посланик на България, научих, че Монтерей няма световната слава на Габрово, но също се населява от хора, стиснати и предприемчиви, весели и гостоприемни. Монтерей няма Дом на хумора и сатирата, нито Етнографски музей като Габрово, но е родно място на ПУП, тоест Партидо унико де лос пендехос, което в превод ще рече Уникална партия на глупаците.</p>
<p>Мотото на ПУП е прочутата мисъл на Сократ: “Аз знам, че нищо не знам”. Основателят на ПУП Ерменехилдо Л. Торес отбелязва, че всички ние сме само големи, чудесни&#8230; глупаци и максималната глупост е да не го признаваме!</p>
<p>В Монтерей пристигнах по покана на кмета Педро Ф. Кинтанийя Кофин. Разкарвах се там по разни изложби и конференции, давах интервюта на журналисти. Тогава поканих дон Педро да посети България и по-специално град Габрово. Той пък ми връчи в красива рамка една забележителна грамота, с която бях обявен за почетен гост на Монтерей. Когато останахме сами в неговия кабинет, дон Педро каза: “На някои от нашите гости, но не на всички, ние предлагаме да станат членове на ПУП. Нали разбирате – това е хем на шега, хем нещо сериозно. След всичко, което ни разказахте за България и Габрово, ние решихме, че само българин нямаме за член и този дефект трябва да се отстрани”.</p>
<p>Вечерта дузина достолепни люде ме чакаха пред кметския кабинет. Дон Педро ни покани в заседателната зала. Нямаше съмнение, че той бе един от ръководителите на ПУП и участваше в “изпитната комисия” за нови членове. Тя се ръководеше от самия основател и председател на ПУП Ерменехилдо Л. Торес – един чевръст веселяк, винаги готов да се засмее и да накара и другите да се смеят. Той удари с чукче по масата, за да даде ход на заседанието, и се обърна към мен:</p>
<p>– Сеньор ембахадор, вие твърдите, че знаете какво е ПУП и какви са целите на нашата партия. Това не е достатъчно, за да станете неин член. Ще ви зададем няколко въпроса и от отговорите ви ще решим дали сте подходящ. Съгласен ли сте?</p>
<p>– Щом съм седнал пред вас&#8230;</p>
<p>– Какво е вашето мнение: човешката глупост наследствена ли е, или се придобива след време?</p>
<p>– Човек наследява по рождение много черти от родителите си и с течение на времето ги развива.</p>
<p>– Какво ви подшушва подсъзнанието за вашето невежество?</p>
<p>– Не се срамувай, другите не са по-малко невежи!</p>
<p>– Може ли да се скрие глупостта?</p>
<p>– Може&#8230; за известно време. Като шилото в торба.</p>
<p>– Има ли според вас глупаци на други светове?</p>
<p>– Мисля, че глупаци има навсякъде по планетите във Вселената, но те вероятно се зареждат от Земята.</p>
<p>Всички в залата избухнаха в смях. Дон Ерменехилдо погледна колегите си с доволно изражение и каза:</p>
<p>– Какво, мисля, че става, а?</p>
<p>Така бях приет за член на ПУП.</p>
]]></content:encoded>
					
		
		
			</item>
	</channel>
</rss>
