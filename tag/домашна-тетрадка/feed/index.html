<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Домашна тетрадка | Двата бука</title>
	<atom:link href="https://dvatabuka.eu/tag/%d0%b4%d0%be%d0%bc%d0%b0%d1%88%d0%bd%d0%b0-%d1%82%d0%b5%d1%82%d1%80%d0%b0%d0%b4%d0%ba%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sat, 01 Jun 2019 20:07:50 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>За лъвовете</title>
		<link>https://dvatabuka.eu/%d0%b7%d0%b0-%d0%bb%d1%8a%d0%b2%d0%be%d0%b2%d0%b5%d1%82%d0%b5/</link>
		
		<dc:creator><![CDATA[Георги Стоянов]]></dc:creator>
		<pubDate>Fri, 31 May 2019 11:13:16 +0000</pubDate>
				<category><![CDATA[Цитати и откъси]]></category>
		<category><![CDATA[Домашна тетрадка]]></category>
		<category><![CDATA[Йордан Радичков]]></category>
		<guid isPermaLink="false">http://dvatabuka.site/?p=10509</guid>

					<description><![CDATA[Бедната ни земя раждаше само леща и на баща ми му омръзна да сее цял живот леща, да я скубе и да я изсипва после в хамбара, дето проклетата гъгрица цяло лято си точеше зъбите и чакаше да дойде лещата, за да [...] <a href="https://dvatabuka.eu/%d0%b7%d0%b0-%d0%bb%d1%8a%d0%b2%d0%be%d0%b2%d0%b5%d1%82%d0%b5/" title="За лъвовете" class="read-more">Виж още ...</a>]]></description>
										<content:encoded><![CDATA[
<p></p>



<div class="wp-block-image"><figure class="alignright is-resized"><img fetchpriority="high" decoding="async" src="https://dvatabuka.eu/wp-content/uploads/2014/10/radi4kov-350x233.jpg" alt="" class="wp-image-1831" width="350" height="233" srcset="https://dvatabuka.eu/wp-content/uploads/2014/10/radi4kov-350x233.jpg 350w, https://dvatabuka.eu/wp-content/uploads/2014/10/radi4kov-220x147.jpg 220w, https://dvatabuka.eu/wp-content/uploads/2014/10/radi4kov.jpg 525w" sizes="(max-width: 350px) 100vw, 350px" /></figure></div>



<p>
Бедната ни земя раждаше само леща и на баща ми му омръзна да сее цял 
живот леща, да я скубе и да я изсипва после в хамбара, дето проклетата 
гъгрица цяло лято си точеше зъбите и чакаше да дойде лещата, за да се 
нахвърля отгоре й и да изяде сърцето. Гъгрицата, милостиви читателю, не е
 като слона да яде най-напред мандрагора и чак след туй да се възбуди. 
Тя без всякаква мандрагора си е възбудена и по най-възбуден начин си 
остри зъбите в свирепо очакване да се появи лещата в хамбара. Баща ми 
прокле лещата и гъгрицата и каза, че ще почне да сее само лъвове. Той 
докара лъвове, изора нивата и почна да я засява. Хората от съседните 
ниви гледат и не вярват на очите си. Те всички сееха леща и само в 
нашата нива се мятаха лъвове и лягаха в браздите. Баща ми взе грапа, 
изравни посятото, за да не дойдат птиците и да почнат да кълват 
лъвовете. Съседите влязоха в нашата нива и казаха на баща ми, че 
лъвовете ще измрат. За по-голяма убедителност те отидоха да подръпнат 
опашката на един лъв, щото стърчеше над ораното. Теглиха я, теглиха я и 
по едно време лъвът като замахна с опашка, та ония се разхвърчаха из 
въздуха и много време хвърчаха, преди да тупнат на земята. Никой повече 
не посмя да стъпи в нашата нива. През пролетта ние отидохме да видим как
 са лъвовете. Те бяха поникнали и цялата нива изглеждаше като лъвска 
кожа. Нивите на съседите бледи, тук-там стърчат мустаците на лещата, а 
нашата блести и хвърля лъвски сияния. Като дойде лятото, отидохме да 
жънеме лъвовете, но какво беше учудването ни, като вместо с лъвове 
нивата беше пълна със зайци.
</p>



<p>
Майка ми проклина, скубе зайците, а баща ми, ги връзва мрачно на снопове
 и ги товари в колата. Съседите скубят леща и ще изгинат от смях, като 
гледат нашите зайци. Есента баща ми умря и тогава аз продължих да сея 
лъвове в нивата и да жъна зайци от нея. Съседите известно време се 
смяха, че сея лъвове, а жъна зайци, но после престанаха да се смеят и 
взеха да ме гледат накриво. Откъде-накъде, викаха те, ние ще сеем леща, а
 той ще сее лъвове! Той да не би да е по-горе от нас! За да угодя на 
съседите, се отказах от лъвовете и почнах и аз да сея леща. Тогава те 
почнаха да се смеят и да говорят зад гърба ми, че не става човек от 
мене. Баща му, викаха те, сееше лъвове, а тоя седнал да сее леща. Тогава
 разбрах, че не трябва да слушам съседите. Сей лъвове, милостиви 
читателю, та макар и да жънеш зайци! Може би един ден съдбата ще те 
възнагради и сред мършавите зайци в твоята нива ще те срещне спокойно 
лъвът. Бог да те благослови!
</p>



<p> <em> Из &#8222;Домашна тетрадка&#8220;</em></p>
]]></content:encoded>
					
		
		
			</item>
	</channel>
</rss>
