<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Борис Виан | Двата бука</title>
	<atom:link href="https://dvatabuka.eu/tag/%d0%b1%d0%be%d1%80%d0%b8%d1%81-%d0%b2%d0%b8%d0%b0%d0%bd/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 09 Mar 2015 19:56:05 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Борис Виан &#8211; душа за изцежданe (видео)</title>
		<link>https://dvatabuka.eu/%d0%b1%d0%be%d1%80%d0%b8%d1%81-%d0%b2%d0%b8%d0%b0%d0%bd-%d0%b4%d1%83%d1%88%d0%b0-%d0%b7%d0%b0-%d0%b8%d0%b7%d1%86%d0%b5%d0%b6%d0%b4%d0%b0%d0%bde/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 09 Mar 2015 19:35:21 +0000</pubDate>
				<category><![CDATA[Любопитно]]></category>
		<category><![CDATA[Борис Виан]]></category>
		<guid isPermaLink="false">http://dvatabuka.site/?p=4304</guid>

					<description><![CDATA[На 10 март 1920 г. е роден Борис Виан &#8211; френски писател, композитор и тромпетист. Предлагаме ви един чудесен негов портрет от блога на leroisalomon. Човек винаги си намира извинения, за да продължи да живее, казва Виан, роденият оригинал с болно сърце [...] <a href="https://dvatabuka.eu/%d0%b1%d0%be%d1%80%d0%b8%d1%81-%d0%b2%d0%b8%d0%b0%d0%bd-%d0%b4%d1%83%d1%88%d0%b0-%d0%b7%d0%b0-%d0%b8%d0%b7%d1%86%d0%b5%d0%b6%d0%b4%d0%b0%d0%bde/" title="Борис Виан &#8211; душа за изцежданe (видео)" class="read-more">Виж още ...</a>]]></description>
										<content:encoded><![CDATA[<p><em><img fetchpriority="high" decoding="async" class="alignleft size-thumbnail wp-image-4305" src="https://dvatabuka.eu/wp-content/uploads/2015/03/boris_vian-1-220x344.jpg" alt="boris_vian-1" width="220" height="344" srcset="https://dvatabuka.eu/wp-content/uploads/2015/03/boris_vian-1-220x344.jpg 220w, https://dvatabuka.eu/wp-content/uploads/2015/03/boris_vian-1.jpg 347w" sizes="(max-width: 220px) 100vw, 220px" />На 10 март 1920 г. е роден Борис Виан &#8211; френски писател, композитор и тромпетист. Предлагаме ви един чудесен негов портрет от блога на <a href="http://leroisalomon.blog.bg/profile.php" target="_blank">leroisalomon.</a></em></p>
<p><strong>Човек винаги си намира извинения, за да продължи да живее, казва Виан, роденият оригинал с болно сърце и безбрежно въображение.</strong></p>
<p>От малък знае, че е обречен. На 12 прекарва ангина, която му навлича ревматизъм, а той го удря в сърцето. Поразява аортата. Диагноза: сърдечна недостатъчност. Докторът подшушва на майка му, че Борис едва ли ще изкара до 40, но с малко късмет&#8230;</p>
<p>Той чува разговора. Решава да компенсира сърдечната недостатъчност с артистична предостатъчност. Пък и кой е рекъл, че има само един живот? Като ще е кратък, нека бъде сплет от няколко: като конопено въже. С него можеш да се обесиш от отчаяние, да си изплетеш хамак в очакване на близката смърт или да катериш скалите. А защо да не си направиш ласо за жирафи?! Избира последното. За ужас на майка си, чието покровителство над децата в сем.Виан стига до маниакалност.</p>
<p>Борис се ражда в дантели и расте в охолната семейна резиденция край Сен Клу. Дори бръснарят им е на повикване. При повей на вятъра го намятат с кожух. По-късно той ще пренесе детството си в последния свой болезнен роман: „Сърца за изтръгване”. Ще доведе до абсурд обсесията на майката, която в опит да предпази децата си гради цял микросвят.</p>
<p><img decoding="async" class="aligncenter wp-image-4306 size-medium" src="https://dvatabuka.eu/wp-content/uploads/2015/03/boris_vian-2-350x124.jpg" alt="boris_vian-2" width="350" height="124" srcset="https://dvatabuka.eu/wp-content/uploads/2015/03/boris_vian-2-350x124.jpg 350w, https://dvatabuka.eu/wp-content/uploads/2015/03/boris_vian-2-220x78.jpg 220w, https://dvatabuka.eu/wp-content/uploads/2015/03/boris_vian-2.jpg 600w" sizes="(max-width: 350px) 100vw, 350px" /></p>
<p>В живота Борис навреме изпълзява от задушаващия пашкул. Жени се рано, на 21, когато по терасите на парижките кафенета има повече есесовци, отколкото французи. Преживява войната някак безучастно, сякаш я няма. „Не се сражавах, не ме депортираха, не станах колаборационист, а прекарах четири години като недохранен глупак, един от многото”. От цялата трагедия ще му остане само отвращението към всякаква униформа. Борис е свободен електрон, който не ще да влиза в ничия орбита. Мрази идеологиите, масовия вкус, авторитетите, клишетата. Пък е и твърде болнав, за да пилее мъждивия си живот за общи каузи.</p>
<p>Дипломира се като инженер, но сам не знае какво да подхване. Пише във всички жанрове: от скечове, през сценарии и пиеси, та до романи и стихове. Прави фокуси с думите. С изумителна лекота. Сам разсъждава над дарбата си: „Понякога се питам дали не си играя с думите? А може би те служат тъкмо за това?”  Така се раждат всякакви виртуозности, които правят Виан труднопреводим на други езици. Когато го упрекват, че пилее талант за глупости, отвръща ефектно: „Да говориш глупости в днешния свят на дълбокомислия, е единственият начин да докажеш, че мислиш свободно и независимо”. Понякога се диви, защо „тези, които се имат за образовани, чувстват непреодолима нужда да досаждат на околните”. Виж, собствените му прозренията винаги са гарнирани с абсурд и самоирония.</p>
<p><img decoding="async" class="alignleft size-thumbnail wp-image-4308" src="https://dvatabuka.eu/wp-content/uploads/2015/03/boris_vian-4-220x218.jpg" alt="boris_vian-4" width="220" height="218" srcset="https://dvatabuka.eu/wp-content/uploads/2015/03/boris_vian-4-220x218.jpg 220w, https://dvatabuka.eu/wp-content/uploads/2015/03/boris_vian-4-350x347.jpg 350w, https://dvatabuka.eu/wp-content/uploads/2015/03/boris_vian-4.jpg 403w" sizes="(max-width: 220px) 100vw, 220px" />В трагичната военна декада на 40-те, когато се сблъскват армии, идеологии и гинат милиони, изплъзващият се интелект на Виан звучи дразнещо и неразбираемо. Докато парижани купуват мляко с купони, той и кръг от заможни младежи обикалят от купон на купон, веселят се на джаз партита из столичната периферия. Докато Ромен Гари и Кесел са по фронтовете, Мороа в Лондон, а Камю пише в нелегалната преса, Виан описва племето от зози и суингове: „мъжкарите носеха фризирани коси и сини костюми, чийто сака висяха комай до глезените, а женските също се кипреха с дълги сака, изпод които едва на милиметър се подаваше широка пола, по крайчеца плисирана като на негърка от Мавриций.” Борис е чужд на всякаква героика. В своя шедьовър „Пяната на дните” кредото му звучи така:  „Не ме интересува щастието на човечеството, а това на всеки отделен човек”.</p>
<p>Уви, макар да страни от политиката, тя намира начин да се занимае с него: в хаоса на следвоенните месеци мародери убиват баща му. Роден със сребърна лъжица в уста, Виан ще обеднява с всяка следваща година, чак до смъртта си, преследван от чести неуспехи и спорадично признание. Някогашният глезеник ще остане верен на вкусовете си при все несгодите, и в това ще бъде късната му доблест.</p>
<p><img loading="lazy" decoding="async" class="alignleft size-thumbnail wp-image-4307" src="https://dvatabuka.eu/wp-content/uploads/2015/03/boris_vian-3-220x161.jpg" alt="boris_vian-3" width="220" height="161" srcset="https://dvatabuka.eu/wp-content/uploads/2015/03/boris_vian-3-220x161.jpg 220w, https://dvatabuka.eu/wp-content/uploads/2015/03/boris_vian-3-350x257.jpg 350w, https://dvatabuka.eu/wp-content/uploads/2015/03/boris_vian-3.jpg 455w" sizes="auto, (max-width: 220px) 100vw, 220px" />Борис открива джаза още като студент, когато цял Париж се тресе под звуците на вихрения кларинет на Сидни Беше. Не губи време и създава малък бенд с братята си. След войната жаждата за забавления избликва като гейзер: на мода са сюрприз партитата. Тайфа от приятели си набелязва „жертва” и без предупреждение акостира в дома й, барабар с музикантите и алкохола. Борис е душата на всякакви екстравагантности, като конкурса за Мис Порок, карнавалните рейдове из нощен Париж и импровизираните скечове. Сдобива се с ласкателното прозвище Принц на Табуто, по името на бара, в който свири. Все още е богат и лови погледите по „Сен Жермен” с трофейното си БМВ или някой ретро-автомобил. Но истинската му страст е джазът. Пише критики в пресата и води радиошоу.</p>
<p>Противно на лекарските предписания, напряга тясната си аорта и слабите си дробове като тромпетист в задимени клубове. По масите са двойката Сартр-Бовуар, влюбените Майлс Дейвис и Жюлиет Греко, младият Серж Гензбург и единственият му съмишленик в литературата Реймон Кьоно. Между две излизания на сцената неуморният Виан рисува шаржове на приятелите си. Неясно кога смогва да напише „Пяната на дните”, роман напомнящ бавен кошмар с убийствен аромат на цветя. В него угнетението променя геометрията на стените и помътнява прозорците. Критиката го забелязва, но го подминава, а публиката го проспива. Виан е огорчен.</p>
<p><img loading="lazy" decoding="async" class="alignleft size-thumbnail wp-image-4311" src="https://dvatabuka.eu/wp-content/uploads/2015/03/boris_vian-7-220x108.jpg" alt="boris_vian-7" width="220" height="108" srcset="https://dvatabuka.eu/wp-content/uploads/2015/03/boris_vian-7-220x108.jpg 220w, https://dvatabuka.eu/wp-content/uploads/2015/03/boris_vian-7-350x172.jpg 350w, https://dvatabuka.eu/wp-content/uploads/2015/03/boris_vian-7.jpg 580w" sizes="auto, (max-width: 220px) 100vw, 220px" />Предприемчив издател обаче му предлага сделка. Борис обожава Холивуд и американския черен роман. От него се иска да напише книжле под псевдонима Върнън Съливан. Приема поръчката и прави невъзможното. „Ще плюя върху гробовете ви” се ражда само за две седмици, а не остарява до днес. Историята смесва секс, расизъм и насилие. Пресата я приема на нож. Мимолетната радост от търсения скандал е изместена от дълъг съдебен процес. „Картелът за социално и морално действие” надушва манипулацията и кара Виан да докаже, че не е автор, а само преводач, както пише на титулната страница. Нов спринт: Виан и негов приятел превеждат романа на английски, за да представят уж-оригинала в съда. Отървава кожата, но не за дълго.</p>
<p>Борис написва още три романа под псевдонима Съливан, но неизменният неуспех го отказва от този жанр и той отново потъва в джаза, брани бибопа, следва по петите Дюк Елингтън в Париж и разнася музикални рецензии из редакциите. Жена му го напуска, под ръка с близкия му Жан-Пол Сартр. Вече няма грош. „За онези, които не ги притежават, щастието не е в парите”, утешава се Виан с присъщия си черен хумор. Едва на 30 е твърде уморен, но не и изчерпан.</p>
<p>Ще се излее в шансона. Прохождащите Мулуджи, Греко, Мегали Ноел, Анри Салвадор и Серж Реджани превръщат песните му в театрални миниатюри. Ив Монтан прави радиошедьовър от „Песента на Артюр”. Но и тук провокацията му удря на камък. Не щеш ли в деня на разгрома на френския гарнизон, обсаден в Диен Биен Фу, в ефира изплува песента „Дезертьорът”. Успехът е мигновен, също както и възмущението.</p>
<p><img loading="lazy" decoding="async" class=" size-thumbnail wp-image-4309 alignright" src="https://dvatabuka.eu/wp-content/uploads/2015/03/boris_vian-5-220x110.jpg" alt="boris_vian-5" width="220" height="110" srcset="https://dvatabuka.eu/wp-content/uploads/2015/03/boris_vian-5-220x110.jpg 220w, https://dvatabuka.eu/wp-content/uploads/2015/03/boris_vian-5-350x175.jpg 350w, https://dvatabuka.eu/wp-content/uploads/2015/03/boris_vian-5.jpg 700w" sizes="auto, (max-width: 220px) 100vw, 220px" />„Аз ще прося живот&#8230;</p>
<p>ще крещя за бойкот:</p>
<p>Откажете им с: На!</p>
<p>Покажете им пръст!</p>
<p>Да не станете пръст,</p>
<p>не водете война!</p>
<p>Ако нужна е кръв,</p>
<p>господин Президент,</p>
<p>дайте вашата, хем</p>
<p>пак ще бъдете пръв!</p>
<p>Нови призовки в съда  и хули в пресата. На атаките на политиците и вестникарите Борис отвръща с хумор: „Френската преса е ужасно пристрастна и никога не се отнася еднакво към политиците и останалите престъпници”. Един от назидателите удостоява дори с отворено писмо: „Да умреш за родината е хубаво, но все пак не бива да умират всички наведнъж, защото с тях би умряла и родината. Та нали това са хората, а не парче земя”.</p>
<p><img loading="lazy" decoding="async" class="alignleft size-medium wp-image-4310" src="https://dvatabuka.eu/wp-content/uploads/2015/03/boris_vian-6-350x471.jpg" alt="boris_vian-6" width="350" height="471" srcset="https://dvatabuka.eu/wp-content/uploads/2015/03/boris_vian-6-350x471.jpg 350w, https://dvatabuka.eu/wp-content/uploads/2015/03/boris_vian-6-220x296.jpg 220w, https://dvatabuka.eu/wp-content/uploads/2015/03/boris_vian-6.jpg 353w" sizes="auto, (max-width: 350px) 100vw, 350px" />Песента е погребана задълго и ще изплува чак след смъртта му. Тогава „Дезертьорът” ще добие световна слава, а Джоан Бейз ще го превърне в химн на американските младежи, които отказват да заминат във Виетнам.</p>
<p>От това обаче Виан няма да забогатее. През петдесетте той е погнат от фиска, застигнат от делото „Върнън Съливан” и загърбен от критиците, обидени от конфузната афера с псевдонима. С втората си съпруга, швейцарската балерина Юрсула Кюблер, живеят в скромни жилища под наем и едва връзват бюджета. Борис снима малка роля в киното, сам пее песните си или пише на коляно бисери за пресата от типа: „Ако имате черни точки на носа, спрете да се поглеждате в огледалото и те ще изчезнат”.</p>
<p>Виан е идеолог на творческото глупеене, в което се раждат мисловни жирафи и озаряващ хумор. Той ненавижда самоцелния, конвейерен труд. За него „Загубено време е само това, в което зависиш от другите.” Но, за да съхрани свободата си, Борис ще изцеди последните капки талант и ще живее от мижави хонорари.</p>
<p>Угасва от сърдечен удар, на стола в кино „Марбьоф” още в първите минути на прожекцията на „Ще плюя върху гробовете ви”. Умира месеци преди да доживее заветните 40, които докторите му отказват още от детството.</p>
<p><iframe loading="lazy" title="Boris Vian - The sheik of araby" width="500" height="375" src="https://www.youtube.com/embed/lyLslbAc5AY?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe></p>
]]></content:encoded>
					
		
		
			</item>
	</channel>
</rss>
