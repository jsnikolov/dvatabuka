<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Димчо Дебелянов | Двата бука</title>
	<atom:link href="https://dvatabuka.eu/tag/%d0%b4%d0%b8%d0%bc%d1%87%d0%be-%d0%b4%d0%b5%d0%b1%d0%b5%d0%bb%d1%8f%d0%bd%d0%be%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sat, 03 Oct 2020 09:27:26 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Двоеточието е като разтворени за любов очи</title>
		<link>https://dvatabuka.eu/%d0%b4%d0%b2%d0%be%d0%b5%d1%82%d0%be%d1%87%d0%b8%d0%b5%d1%82%d0%be-%d0%b5-%d0%ba%d0%b0%d1%82%d0%be-%d1%80%d0%b0%d0%b7%d1%82%d0%b2%d0%be%d1%80%d0%b5%d0%bd%d0%b8-%d0%b7%d0%b0-%d0%bb%d1%8e%d0%b1%d0%be/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 27 Mar 2015 23:36:48 +0000</pubDate>
				<category><![CDATA[Цитати и откъси]]></category>
		<category><![CDATA[Димчо Дебелянов]]></category>
		<guid isPermaLink="false">http://dvatabuka.site/?p=4843</guid>

					<description><![CDATA[На 28 март 1887 г. е роден поетът Димчо Дебелянов. Известен е предимно с лириката си. В сянката на стиховете му обаче има не по-малко талантливо написани разкази.  , . ? ! : (Хумористичен разказ за препинателните знакове) Миналото лято, когато прекарвах [...] <a href="https://dvatabuka.eu/%d0%b4%d0%b2%d0%be%d0%b5%d1%82%d0%be%d1%87%d0%b8%d0%b5%d1%82%d0%be-%d0%b5-%d0%ba%d0%b0%d1%82%d0%be-%d1%80%d0%b0%d0%b7%d1%82%d0%b2%d0%be%d1%80%d0%b5%d0%bd%d0%b8-%d0%b7%d0%b0-%d0%bb%d1%8e%d0%b1%d0%be/" title="Двоеточието е като разтворени за любов очи" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="alignleft wp-image-4844 size-full" src="https://dvatabuka.eu/wp-content/uploads/2015/03/dimcho_debelyanov.jpg" alt="dimcho_debelyanov" width="350" height="486" srcset="https://dvatabuka.eu/wp-content/uploads/2015/03/dimcho_debelyanov.jpg 350w, https://dvatabuka.eu/wp-content/uploads/2015/03/dimcho_debelyanov-220x305.jpg 220w" sizes="(max-width: 350px) 100vw, 350px" />На 28 март 1887 г. е роден поетът Димчо Дебелянов. Известен е предимно с лириката си. В сянката на стиховете му обаче има не по-малко талантливо написани разкази.</p>
<p><strong> , . ? ! :</strong></p>
<p>(Хумористичен разказ за препинателните знакове)</p>
<p><strong>Миналото лято, когато прекарвах на дача на &#8222;Острова на блажените&#8220;, едно културно дружество ме покани да държа публична лекция на каквато и да била тема. Като се опирах на дългогодишната си коректорска дейност в литературата на &#8222;Острова на блажените&#8220;, аз се наканих да говоря върху &#8222;препинателните знаци&#8220;. Лекцията си не можах да държа, защото островът ненадейно потъна в морето. Как се спасих, сам аз си зная. Считам обаче, че тука имаше пръст провидението, защото с мене се спаси и лекцията ми, която сега ще ви прочета.</strong></p>
<p><strong>УВАЖАЕМИ ГОСПОДА,</strong></p>
<p><strong>(Уводът е изпуснат)</strong></p>
<p><strong>Запетаята е безспорно най-глупавият от всички знаци. И прав, и обърнат, той нищо нищо не изразява. Изпречва се там, където най не трябва, и като всяко глупаво нещо често пъти бърка. И в самото му име нищо интересно няма. (Провлечено): За-пе-та-я. Един пример. Вие сте без работа. Намирате вакантно място (макар и за коректор) и си предлагате услугите. Отивате една сутрин да го заемете и узнавате, че една запетая във вид на роднина или познат на друга някоя видна запетая тихо се наместила там, където вие бихте били поне точка и запетая.</strong></p>
<p><strong>Точката е също така глупав знак. Тя означава спиране. Е добре, може ли да не се иска на човека да спре именно там, дето тя се е окумила. Тя прилича сякаш на пенсионер, на ония дебели човеченца, които знаят да купуват всичко най-евтино и знаят всички кафенета, където може човек да прочете всички вестници и да пие кафе за рупче. Винаги, кой знае защо, ми се струва, когато срещна подобно човече, че това е точка, изскокнала из колоните на някое вестникарско антрефиле, на която са израсли крачка и ръце и си е купила бомбе &#8211; точка, която се движи.</strong></p>
<p><strong>Въпросителна или с повече думи &#8211; имаш ли пари, е знак, с който аз от известно време насам твърде често се срещам. Струва ми се понякога, че дървета, стълбове и хора го наподобяват и това, разбира се, не е от най-приятните усещания. Веднъж аз видях една реклама, на която беше изобразен тоя проклет знак и зад него една ухилена глава. Вие може би също да сте я виждали. Вам, разбира се, тя не е направила особено впечатление. Аз обаче сметнах, че това е просто жестоко да се лепят такива оскърбителни работи по улицата, да се рисуват въпросителни и ухилени глави зад тях. Преди всичко, когато изразяваш с погледа си една огромна въпросителна, най-малко можеш да бъдеш ухилен и после, ако оня, който е рисувал рекламата, е считал, че тия неща могат да съвпадат, няма защо да рисува това; из улиците можеш да срещнеш живи реклами от такъв вид, които не само се хилят, а и говорят, което все пак е едно преимущество,нали?</strong></p>
<p><strong>Удивителната прилича на министър или на депутат, непременно от болшинството. Цялото й същество като че вика високомерно брееееий!!! Върви тя много удивително, при всичко че нищо удивително няма в нея. Една проста нищо и никаква точка и.над нея нещо като бутилка, обърната надолу. Разбира се, че нещото като бутилка е празно. Някои я наричат възклицателна, а някои чуденка. Артък! Да я наречем тогава Наденка!!!</strong></p>
<p><strong>Двоеточието е по-интересен знак. То е като разтворени за любов очи или ръце. Най-лошото е, че почти никога не се знае какво ще стане след него. Ще приведа най-лошия случай. Често пъти, когато изразява това, което казах по-горе, то може да бъде посрещнато от друго двоеточие във вид на два стиснати юмрука. Когато се прибавят към такова именно двоеточие още няколко такива, то става вече многоточие и обикновено се среща там, дето има нещо, което е по-добре да се не казва. Особено когато точките енергично и продължително време се движат, остава много, което се замълчава.</strong></p>
<p><strong>Аз си спомням, че веднъж, когато&#8230; и пр.</strong></p>
<p>***</p>
<p><strong>РАЗСЕЯН РАЗКАЗ</strong></p>
<p><strong>Връщам се в 3 часа сутринта. Запалвам кревата и се тръсвам уморен въз лампата. Тъкмо в полунощ се събуждам. Иска ми се пак да се събудя, пък очите ми се отворени стоят. Почвам да чета една критика за Никола Атанасов през 1909 година от българската литература и все не мога да заспя. По едно време хазаинът се отваря и вратата влиза. &#8222;Аз, казва, много късно се прибирате, и със съня си разваляте шума на хората. Нахалността си не плащате, а кирията ви няма край. Вие не може повече да търпите и ние ще трябва да се изнесем?&#8220; Излиза. Гледам навън &#8211; слънцето преминало и нощта изгряла. Виждам, че не може вече да се става, затова &#8211; заспивам, измивам си обущата и си ваксвам лицето. Турям си главата, пък яката ми тежиии&#8230; Решавам да не ходя към улиците, а да тръгна из канцеларията, да си търся друга квартира, за да покажа на човешкото безсърдечие, че и ние имаме малко хазайско достойнство.</strong></p>
<p><strong>Наложиха ми после едно отсъствие за неоправдано наказание от работа.</strong></p>
]]></content:encoded>
					
		
		
			</item>
	</channel>
</rss>
