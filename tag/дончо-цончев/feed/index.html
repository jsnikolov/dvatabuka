<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Дончо Цончев | Двата бука</title>
	<atom:link href="https://dvatabuka.eu/tag/%d0%b4%d0%be%d0%bd%d1%87%d0%be-%d1%86%d0%be%d0%bd%d1%87%d0%b5%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Wed, 22 Jul 2015 12:08:00 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Пирон</title>
		<link>https://dvatabuka.eu/%d0%bf%d0%b8%d1%80%d0%be%d0%bd/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 22 Jul 2015 08:26:12 +0000</pubDate>
				<category><![CDATA[Цитати и откъси]]></category>
		<category><![CDATA[Дончо Цончев]]></category>
		<guid isPermaLink="false">http://dvatabuka.site/?p=7216</guid>

					<description><![CDATA[Един българин започнал да си прави къща. Той искал тя да бъде голяма и хубава. Запретнал ръкавите си, плюл си на ръцете и… — Това сега какво ще е тука? — попитал съседът му, като наминал да го види. — Мазето — [...] <a href="https://dvatabuka.eu/%d0%bf%d0%b8%d1%80%d0%be%d0%bd/" title="Пирон" class="read-more">Виж още ...</a>]]></description>
										<content:encoded><![CDATA[<p><strong><img fetchpriority="high" decoding="async" class="alignleft  wp-image-7217" src="https://dvatabuka.eu/wp-content/uploads/2015/07/Doncho_Tsonchev-220x285.jpg" alt="Doncho_Tsonchev" width="220" height="285" srcset="https://dvatabuka.eu/wp-content/uploads/2015/07/Doncho_Tsonchev-220x285.jpg 220w, https://dvatabuka.eu/wp-content/uploads/2015/07/Doncho_Tsonchev.jpg 322w" sizes="(max-width: 220px) 100vw, 220px" />Един българин започнал да си прави къща. Той искал тя да бъде голяма и хубава. Запретнал ръкавите си, плюл си на ръцете и…</strong></p>
<p><strong>— Това сега какво ще е тука? — попитал съседът му, като наминал да го види.</strong></p>
<p><strong>— Мазето — рекъл българинът. — Ей тука ще е мазето, тука гаражът, тука пък стълбището за етажите нагоре.</strong></p>
<p><strong>Той с охота и подробно обяснявал своите намерения, палел се и виждал в думите как мечтата му полека-лека се сбъдва. Но тъй като мечтите обикновено не се сбъдват от думи, той запрятал ръкавите си още нагоре и още по-юнашки стисвал лопатата.</strong></p>
<p><strong>— Аха-аха — клател глава неговият съсед. — Аха.</strong></p>
<p><strong>Той пък си пушел цигарката спокойно — наметнал сетренцето и кривнал каскета. И много обичал следобед да си почива на сянка.</strong></p>
<p><strong>Вървяло времето. Работливият българин излял основите и плочата над мазето. После започнал да зида нагоре.</strong></p>
<p><strong>— Туй пък сега какво ще е тука? — питал съседът му, като го наблюдавал.</strong></p>
<p><strong>— Това ще е банята. Това кухнята — обяснявал строителят на голямата къща.</strong></p>
<p><strong>Аха-аха. Аха.</strong></p>
<p><strong>Минали години, докато работливият човек стигнал до покрива. А после минали още години, докато къщата бъде измазана и доизкусурена. Юнашки се борел човекът, с каквото има да се бори всеки, който иска да извърши нещо голямо и хубаво. Опъвали му се скулите. Протривали му се панталоните. Но очите му светели щастливо, защото с всеки ден мечтите му ставали истина.</strong></p>
<p><strong>— Аха-аха — кимал полека съседът, докато слушал разпалените му обяснения и примижавал с едното око от дима на цигарката си. — Аха.</strong></p>
<p><strong>Дошъл денят, когато най-сетне българинът събрал приятелите и съседите си, да осветят новата къща. Тя наистина била чудесна. С гаражи, мазета, два ката и просторен таван. До сутринта всичките яли, пили и пели, та пожелавали на стопанина дълги години да се радва на делото си. Той бил поотслабнал, човекът, дрехите му били позакърпени, но от очите му греело истинско щастие.</strong></p>
<p><strong>— Слушай, комшу — рекъл съседът. — Дай да забия някъде един пирон, майка му стара. Да знаем, че и аз имам нещо на тоя свят. Ей тъй, един пирон да си имам в стената, като си нямам ни къща, ни дявол.</strong></p>
<p><strong>Той наистина живеел в порутена барака и тъй като хич не бил от работливите, освен тази барака имал само дрехите на гърба си.</strong></p>
<p><strong>— Ама, разбира се! — казал стопанинът на голямата къща. — Пирон имаш ли?</strong></p>
<p><strong>— Абе то и пирон нямам, да ти кажа най-честно, като между приятели.</strong></p>
<p><strong>Стопанинът бръкнал в джоба си, извадил пирон и му рекъл:</strong></p>
<p><strong>— Ето ти пирон. Къде искаш да го забиеш?</strong></p>
<p><strong>— Абе къде да е. В мазето да е — рекъл онзи. — Няма значение.</strong></p>
<p><strong>Те отишли в мазето, съседът взел теслата и забил пирона в стената.</strong></p>
<p><strong>— Брей! — рекъл той, като се засмял до ушите. — Ето че и аз имам нещо на белия свят. Най-сетне!</strong></p>
<p><strong>От този ден нататък съседът се отбивал да наглежда своя пирон. После отново се изтягал под сянката и се отдавал на размишления. Той така — размишлявайки — открил много неща. Например това, че е съвсем неправилно едни да имат големи къщи, а други да живеят в порутени бараки. И когато синът на стопанина се заженил, тъкмо съседът пръв дал своя съвет:</strong></p>
<p><strong>— Да дадеш на момчето единия етаж, комшу — рекъл. — На тоя свят е важно да имаш имот, но още по-важно е да има справедливост.</strong></p>
<p><strong>Бащата, разбира се, бил напълно съгласен с идеята, настанил младите на етажа и запретнал отново ръкавите си, та да им помогне, с каквото може. Докато се оправило новото семейство, дошъл редът и на дъщерята. Нея и зетя настанили на другия етаж. А щом си помогнал на едното от децата, ще трябва да си помислиш и за другите — това всеки българин знае добре.</strong></p>
<p><strong>Така стопанинът и неговата баба се скатали в едната останала стая и продължили да правят дела от мечтите си.</strong></p>
<p><strong>По това време съседът рекъл:</strong></p>
<p><strong>— Абе, комшу, имам едно старо сетренце, ти го знаеш. Понеже сега е топло и ходя с новата риза, дето ме дарявахте на сватбата, дай отключи мазето, да окача това сетренце на пирона си, че може през зимата пак да потрябва.</strong></p>
<p><strong>Така и направили. Голямата къща вече живеела своя живот — пълна с хора и глъч, с вечния опит всичко да бъде точно и справедливо, — докато дошло време за сватбата и на третото от децата.</strong></p>
<p><strong>— Ами сега? — рекла бабата.</strong></p>
<p><strong>— На тавана — свил рамене стопанинът. — Той е измазан, широк и с прозорци.</strong></p>
<p><strong>То и нямало къде другаде да се прибере новото семейство, ако старите не се качели на тавана.</strong></p>
<p><strong>По това време съседът потропал една вечер и когато стопанинът му отворил, рекъл:</strong></p>
<p><strong>— Комшу, здравей, как си?</strong></p>
<p><strong>— Живи сме, здрави сме всички, имаме покрив над главите си, какво повече може да пожелае човек? А ти как си?</strong></p>
<p><strong>— Абе аз… с булката се поспречкахме, да ти кажа. — Той носел две черги под мишница. — И си викам: защо ли ще я търпя да ми мърмори, като мога да отида и да си легна под пирона.</strong></p>
<p><strong>— Ами… — рекъл стопанинът и свил рамене.</strong></p>
<p><strong>Тъй съседът преспал под своя пирон. На другия ден се оплакал, че си ожулил лактите и ребрата на пода, та си донесъл дюшека. След още някой ден, хора сме, той донесъл и един стол — да има къде поне дрехите си да остави, като се съблече да си ляга.</strong></p>
<p><strong>Вървяло си тъй времето, голямата и хубава къща живеела своя живот пълноценно. От мазето до тавана било пълно с народ. Но един прекрасен ден стопанинът слязъл при своя съсед под пирона, и въздъхнал:</strong></p>
<p><strong>— Слушай, омръзнаха ми тия стълби до тавана. Краката ме наболяват отдавна и вече не щат много стълби. Пък и такова… с бабата се поспречкахме нещо, нали разбираш. Да взема и аз да сваля един дюшек, та да го сложа тука, под твоя пирон. А?</strong></p>
<p><strong>Съседът се почесал по тила, огледал се бавно и рекъл:</strong></p>
<p><strong>— То хубаво бе, комшу. Хубаво като идея. Ама май няма място да има. Я глей.</strong></p>
<p><strong>Стопанинът се поогледал и той. Преценил, че все за един дюшек може място да се намери, ако…</strong></p>
<p><strong>Докато го изрече, съседът го прекъснал:</strong></p>
<p><strong>— Чакай, чакай, аз забравих да ти кажа, че днес-утре си идва момчето ми от казармата. Ти как мислиш, да го оставя ли да спи в онази барака? Да падне на главата му, а? Отгледано момче. Войник. Човек от армията, комшу. На държавата служи.</strong></p>
<p><strong>Стопанинът поел дъх нещо да каже, но съседът вдигнал пръст пред лицето му:</strong></p>
<p><strong>— Ти настани своите деца както трябва. На всяко — етаж. А ние? Нашите деца? Комшу, мислех те за по-разумен човек, извинявай. За човек с по̀ така обществено съзнание те мислех досега. Разбираш ме, нали?</strong></p>
<p><strong>— Аха — рекъл, след като малко помислил, стопанинът. — Аха-аха.</strong></p>
<p><strong>След това отишъл при своето старо зидарско сандъче, взел един пирон от него и го мушнал в джоба си. Без да каже повече дума, излязъл.</strong></p>
<p><strong>Той тръгнал полека по улицата и започнал да се оглежда наляво и надясно из селото.</strong></p>
<p><strong>Той търсел да види някой с високо запретнати ръкави и със светнали очи — някой, който си е плюл юнашки на ръцете и на всяка цена е решил да превърне мечтите си в истина.</strong></p>
<p><em>На 22 юли 2015 г. се навършват 5 години от смъртта на писателя Дончо Цончев. Поклон!</em></p>
]]></content:encoded>
					
		
		
			</item>
	</channel>
</rss>
