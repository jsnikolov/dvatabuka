<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Петя Дубарова | Двата бука</title>
	<atom:link href="https://dvatabuka.eu/tag/%d0%bf%d0%b5%d1%82%d1%8f-%d0%b4%d1%83%d0%b1%d0%b0%d1%80%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sat, 25 Apr 2015 15:26:18 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>В корените е истината, там долу, откъдето тръгваме ние нагоре &#8211; към свотлото!</title>
		<link>https://dvatabuka.eu/%d0%b2-%d0%ba%d0%be%d1%80%d0%b5%d0%bd%d0%b8%d1%82%d0%b5-%d0%b5-%d0%b8%d1%81%d1%82%d0%b8%d0%bd%d0%b0%d1%82%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Sat, 25 Apr 2015 15:20:27 +0000</pubDate>
				<category><![CDATA[Цитати и откъси]]></category>
		<category><![CDATA[Петя Дубарова]]></category>
		<guid isPermaLink="false">http://dvatabuka.site/?p=5517</guid>

					<description><![CDATA[На 25 април 1962 г. е родена поетесата Петя Дубарова. &#8222;Тя беше птица — и вярваше, че и ние сме такива, че приличаме на нея. В мига, когато се усъмни, че аз — че ние — сме престанали отдавна да вярваме в [...] <a href="https://dvatabuka.eu/%d0%b2-%d0%ba%d0%be%d1%80%d0%b5%d0%bd%d0%b8%d1%82%d0%b5-%d0%b5-%d0%b8%d1%81%d1%82%d0%b8%d0%bd%d0%b0%d1%82%d0%b0/" title="В корените е истината, там долу, откъдето тръгваме ние нагоре &#8211; към свотлото!" class="read-more">Виж още ...</a>]]></description>
										<content:encoded><![CDATA[<p><img decoding="async" class=" size-full wp-image-5518 alignright" src="https://dvatabuka.eu/wp-content/uploads/2015/04/petya.jpeg" alt="petya" width="164" height="245" />На 25 април 1962 г. е родена поетесата Петя Дубарова. &#8222;Тя беше птица — и вярваше, че и ние сме такива, че приличаме на нея. В мига, когато се усъмни, че аз — че ние — сме престанали отдавна да вярваме в крилете си — Тя отлетя. Печалното изумление, с което следим полета й, е единственото, което ни остава. Всичко друго е в нейната книга&#8220;, пише Христо Фотев &#8211; духовен наставник на Петя.</p>
<p>Едва 17-годишна, тя слага край на живота си. Единствената й стихосбирка „Аз и морето“ е издадена посмъртно през 1980 г., а няколко години по-късно от печат излиза и книгата „Най-синьото вълшебство“, в която е събрано цялото ѝ творчество, писма и личният й дневник. Освен стихове, много от които са станали популярни песни, Петя Дубарова е писала приказки и разкази. Ето една от нейните прозаични творби.</p>
<p><strong>ДВЕТЕ ЦАРСТВА</strong></p>
<p><strong>Там далеч &#8211; зад хиляди живи и мъртви води, когато слънцето плете своята златна кошница &#8211; живееше гора. Млада беше тя &#8211; млада и хубава. И дърветата й бяха млади. Само един стар бор стърчеше настрани и многото му очи &#8211; шишарките &#8211; стрелкаха сърдито тези, които вечер допираха стеблата си, шушнеха си нещо и не му позволяваха да спи. Друг път, когато младите ставаха твърде дръзки, бедният старик се чудеше накъде да се обърне, за да не гледа, но те &#8211; дърветата &#8211; нямат гръб като нас хората и накъдето и да се обърнеше, той чуваше тихите им думи, чувстваше нежният досег на смолистия им ствол.</strong></p>
<p><strong>В тази гора живееха Той и Тя. Ех, че щастливо живееха! Тя беше малко по-ниска от него и когато вечер паднеше мрак, а луната не бързаше да изплува, той се навеждаше над нея. Другите дървета нищо не виждаха &#8211; беше тъмно, &#8211; но чуваха как пука младата му снага и неведнъж от нея падаше откършено клонче.</strong></p>
<p><strong>Денем те цели часове се съзерцаваха и нали бяха близо, той протягаше зелена вейка към нея, но тя се дръпваше засрамено, че и двамата бяха млади, млади&#8230; Слънцето им беше обещало да ги венчае, когато падне първия сняг, а зимата беше така далече.</strong></p>
<p><strong>Обичаха ги другите дървета, е, и малко им завиждаха. &#8222;Искам да ме обичаш както той нея&#8220; &#8211; нерядко казваше някоя малка хубавица, чувайки вечер своя любим да въздиша, потопен в размисли. &#8222;Ах, виж тя как го гледа! Колко го обича! А ти обичаш ли ме така?&#8220; &#8211; прошепваше друг и вперваше изпитателен поглед в своята любима. Тя трепваше и двамата задърпваха корените си, разклоняваха ги, мъчеха се да ги докоснат, защото под земята никой нищо не вижда. Но друго беше в долното царство &#8211; царството на корените. Тук няма слънце и златни мостове, няма светлина. Няма любопитни погледи на съседи, защото пръстта не е прозрачна като въздуха. Тя е влажна и тъмна, пълна с животворен сок, вода, топлина и истина. И в това царство живееха Неговият и Нейният корен &#8211; в царството на истината.</strong></p>
<p><strong>&#8222;Ах! Колко си груб и брадясъл! Пиеш сок от моята пръст! Чуваш ли? Махни се!&#8220;</strong></p>
<p><strong>&#8222;Не ме докосвай! Грозна си като коса на вещица!&#8220; &#8211; отвърщаше на обидата Неговият корен.</strong></p>
<p><strong>Те трепереха, а пръстта се ронеше. Тя ставаше рехава като пясък.</strong></p>
<p><strong>Но какво се случи тогава в горното царство? От някъде пристигнаха Бурята и Нощта.</strong></p>
<p><strong>&#8222;Е-е-е! Горице-е-е!&#8220; &#8211; ревнаха те, а ехото уплашено заповтаря неистовия им смях.</strong></p>
<p><strong>Дърветата изтръпнаха и станаха още по-зелени.</strong></p>
<p><strong>&#8222;Сега ще се преборим! Чу-у-вате ли-и?&#8220; &#8211; викаха двете и запретваха черни лъкави! Стана страшно. Студени ветрове блъскаха земята. Заогъваха се дърветата, запукаха смолистите им тела. Но млади, силни бяха корените им. Дълбоко почиваха те в топлата почва. Запрегръщаха се Той и Тя, защото сега никой не ги гледаше, всеки мислеше за страшното. Единствен самотен беше старият бор. О, как геройски се мъчеше той да устои на вятъра, макар че снагата му &#8211; костелива и суха, отдавна бе загубила младежката си сила. А в царството на истината Нейният и Неговият корени не знаеха нищо за Бурята и Нощта. Те отдавна бяха престанали да се интересуват от своите надземни части&#8230;</strong></p>
<p><strong>&#8222;Грозна и глупава&#8230;&#8220;</strong></p>
<p><strong>&#8222;Крадец! Ти дишаш моя въздух, пиеш моята влага!&#8220; Те съскаха и се задъхваха, а пръстта скриптеше между тях, ронеше се.</strong></p>
<p><strong>&#8222;Дръж се здраво за мене! Не гледай!&#8220; &#8211; шепнеше Той.</strong></p>
<p><strong>&#8222;Страх ме е! Сякаш това е последната ни нощ!&#8220; &#8211; отвръщаше Тя.</strong></p>
<p><strong>&#8222;Но ние сме млади. Ние трябва да живеем!&#8220;</strong></p>
<p><strong>&#8222;Не чувствам корена си! Защо пръстта под нас се рони? Аз падам! Помощ!&#8220;</strong></p>
<p><strong>Той протегна зелени клони към нея. Ех, как напрягаше мъжките си сили да я задържи, но усети, че земята под него се рони, той се разлюля и двамата, млади и хубави, паднаха върху тревата.</strong></p>
<p><strong>&#8222;А-а-а-а!&#8220; &#8211; извика Нощта. Тя бе победена! Повлече черна опашка на запад! Дълго се кикоти Бурята, пияна от своята победа, събра ветровете си и омаломощените си светкавици и се повлече към небето да отпирува победата. Слънцето отново изплете своята светла кошница. Страшното беше отминало. Дърветата отвориха очи шишарки, заоглеждаха се уплашени, треперещи.</strong></p>
<p><strong>И чудо &#8211; върху цветната поляна лежаха мъртви Тя и Той, а до изтръгнатите им корени зееха като кладенци две черни дупки. А някъде към края на гората уморен, задъхан, с измачкани иглички, стоеше старият бор и шишарките му очи сякаш бяха пораснали за една нощ. А може би той ги бе разширил от ужас. Мълчаха дърветата, мигаха с ресници &#8211; борови иглички: &#8222;Той беше стар и самотен, а оцеля. А те &#8211; какво се случи с тях, &#8211; те бяха млади, обичаха се&#8220; &#8211; мислеха си те.</strong></p>
<p><strong>&#8222;Ех, деца мои!&#8220; &#8211; прошепна старецът и по сбръчкания му ствол се затъркаляха една след друга мътни капки.</strong></p>
<p><strong>&#8222;Млади бяха! Млади и хубави! Но в корените, в корените е истината, там долу, откъдето тръгваме ние нагоре &#8211; към свотлото!&#8220; Затрепераха дърветата &#8211; и как се мъчеха да докоснат под земята корените си!</strong></p>
<p><strong>А земята &#8211; търпелива и благородна, &#8211; може би всичко би изтърпяла, отново би дала живот на двата корена, но там, долу, е царството на топлината, радостта и истината&#8230;</strong></p>
]]></content:encoded>
					
		
		
			</item>
	</channel>
</rss>
