<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Семейство Ейглетиер | Двата бука</title>
	<atom:link href="https://dvatabuka.eu/tag/%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%b5%d0%b9%d0%b3%d0%bb%d0%b5%d1%82%d0%b8%d0%b5%d1%80/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Wed, 29 Apr 2015 12:23:15 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>„Семейство Ейглетиер“ се завръща</title>
		<link>https://dvatabuka.eu/%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%b5%d0%b9%d0%b3%d0%bb%d0%b5%d1%82%d0%b8%d0%b5%d1%80-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 29 Apr 2015 12:23:15 +0000</pubDate>
				<category><![CDATA[Новини]]></category>
		<category><![CDATA[Анри Троая]]></category>
		<category><![CDATA[Ентусиаст]]></category>
		<category><![CDATA[Семейство Ейглетиер]]></category>
		<guid isPermaLink="false">http://dvatabuka.site/?p=5612</guid>

					<description><![CDATA[&#8222;Семейство Ейглетиер&#8220; се завръща на българския книжен пазар. В края на април „Ентусиаст“ публикува първата част на знаменитата трилогия „Ейглетиерови“. Френският класик Анри Троая започва да пише поредицата през 1965 г. Първата книга от трилогията е публикувана в България през 1968 г. [...] <a href="https://dvatabuka.eu/%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%b5%d0%b9%d0%b3%d0%bb%d0%b5%d1%82%d0%b8%d0%b5%d1%80-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/" title="„Семейство Ейглетиер“ се завръща" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class=" size-thumbnail wp-image-5613 alignright" src="https://dvatabuka.eu/wp-content/uploads/2015/04/Enthusiast_Eigletierovi_cover-first-220x329.jpg" alt="Enthusiast_Eigletierovi_cover-first" width="220" height="329" srcset="https://dvatabuka.eu/wp-content/uploads/2015/04/Enthusiast_Eigletierovi_cover-first-220x329.jpg 220w, https://dvatabuka.eu/wp-content/uploads/2015/04/Enthusiast_Eigletierovi_cover-first-350x523.jpg 350w, https://dvatabuka.eu/wp-content/uploads/2015/04/Enthusiast_Eigletierovi_cover-first-700x1046.jpg 700w, https://dvatabuka.eu/wp-content/uploads/2015/04/Enthusiast_Eigletierovi_cover-first.jpg 1189w" sizes="(max-width: 220px) 100vw, 220px" />&#8222;Семейство Ейглетиер&#8220; се завръща на българския книжен пазар. В края на април „Ентусиаст“ публикува първата част на знаменитата трилогия „Ейглетиерови“.</p>
<p>Френският класик Анри Троая започва да пише поредицата през 1965 г. Първата книга от трилогията е публикувана в България през 1968 г. като е преиздавана многократно през годините. Историята се превръща в любима за много поколения читатели, а новите издания на „Ентусиаст“ я представят по съвременен начин, провокирайки интереса и на по-младата аудитория.</p>
<p>„Семейство Ейглетиер“ е психологическа семейна драма, написана в най-добрите традиции на френската литература. Първата част от поредицата представя фамилията Ейглетиер &#8211; едно френско семейство, на което определено всеки би завидял. Те имат всичко – хубав апартамент в центъра на Париж, лятна вила в провинцията, добро реноме, престижни професии. Те са богати, красиви, умни и властни. Животът им изглежда съвършен, но отвътре са разкъсвани от страсти, съмнения, любов, лъжи и предателства.</p>
<p>Главата на фамилията Ейглетиер &#8211; Филип Ейглетиер &#8211; е успешен адвокат с три деца и един неуспешен брак зад гърба си. Понастоящем живее щастливо с втората си жена – красивата и много по-млада от него Карол. Статутът му на семеен мъж обаче не му пречи да сменя любовници, защото е убеден, че верността е измислена добродетел и жените трябва да доставят наслада на мъжа. Вкъщи разбира се играе ролята на любвеобилен съпруг и грижовен баща.</p>
<p>Най-големият син Жан Марк се увлича от литература, но за да не разочарова баща си, тръгва по неговите стъпки и учи право в университета. Той е внимателен, ученолюбив, не поема излишни рискове и житейският му път е предопределен – ще наследи кантората на баща си и ще се ожени за момиче от добро и богато семейство. Но се влюбва безпаметно в мащехата си. Животът му се превръща в ад – младият мъж се разкъсва между уважението към баща си и чувството за вина и страстта си към Карол.</p>
<p>Единствената дъщеря в семейството – Франсоаз – е изключително принципна и религиозна млада дама. Сгодена е и планира да се омъжи след 5 години. Тя е изключително разумна и винаги върши правилното нещо в правилното време. Докато един ден не „стъпва встрани“ – започва сексуална връзка с преподавателя си по руски език. Наивното момиче е разкъсвано между отдадеността си на Бог и страстта си към Александър. Ранимата душа на Франсоаз не може да преживее и новината за любовната връзка на своя брат с мащехата им. А когато разбира и за безразборните любовни афери на баща си, тя предприема драстичен и отчаян акт, чиито последици са непредвидими.</p>
<p>Най-малкото дете в дома е Даниел, който иска да пътува по екзотични земи в търсене на приключения.</p>
<p>Леля Мадлен е стожерът на това семейство и е като втора майка за племенниците си, които е отгледала след развода на родителите им. Загубила е съпруга си много отдавна и оттогава живее уединено в провинциално градче, където има малък антикварен магазин. Проблемите в семейство Ейглетиер обаче я карат да излезе от уединението си и да се върне в големия град, за да се опита да помогне на децата, които имат отчаяна нужда от разбиране и любов.</p>
<p>И Карол – шармантната мащеха, която съзнателно прелъстява доведения си син. Единственото ѝ желание е да се поддържа красива и да бъде обожавана. Тя знае за изневерите на съпруга си, но те не я измъчват. Напротив, тя води същия начин на живот и дори когато Франсоаз научава за аферата ѝ с Жан-Марк, Карол не показва и най-малкия знак за разкаяние и вина.</p>
<p>Освен забележителен биограф Анри Троая е и изключителен психолог и изследовател на човешката психика. Той анализира своите герои и с лекота разкрива отровната красота на привидно перфектния им живот, егоистичната човешка природа и цената на това да имаш всичко. Поддадени на изкушенията, те често са поставени пред трудния избор и вечната битка между това, което трябва, и онова, което искат да направят.</p>
<p><strong>За Анри Троая</strong></p>
<p><img decoding="async" class=" size-thumbnail wp-image-5614 alignright" src="https://dvatabuka.eu/wp-content/uploads/2015/04/Henri-Troyat_pic-220x146.jpg" alt="Henri-Troyat_pic" width="220" height="146" srcset="https://dvatabuka.eu/wp-content/uploads/2015/04/Henri-Troyat_pic-220x146.jpg 220w, https://dvatabuka.eu/wp-content/uploads/2015/04/Henri-Troyat_pic-350x232.jpg 350w, https://dvatabuka.eu/wp-content/uploads/2015/04/Henri-Troyat_pic.jpg 600w" sizes="(max-width: 220px) 100vw, 220px" />Анри Троая е френски писател, романист и брилянтен биограф, който е роден в Русия през 1911г. По време на Болшевишката революция напуска семейството си, а през 1920 г. отива да живее в Париж. Още на 24-годишна възраст получава първия си литературен приз, а през 1959 г. е избран за академик във Френската академия.</p>
<p>Написал е над 100 биографии на едни от най-известните личности от руската история и култура като Пушкин, Гогол, Распутин и др.  Много от книгите му са издадени и на български език.</p>
<p>Първият му роман излиза през далечната 1935 г., а поредицата за семейство Ейглетиер започва да пише през 1965 г.</p>
<p>Умира през 2007 г. на 95-годишна възраст в Париж.</p>
]]></content:encoded>
					
		
		
			</item>
	</channel>
</rss>
