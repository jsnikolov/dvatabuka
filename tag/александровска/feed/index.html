<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Александровска | Двата бука</title>
	<atom:link href="https://dvatabuka.eu/tag/%d0%b0%d0%bb%d0%b5%d0%ba%d1%81%d0%b0%d0%bd%d0%b4%d1%80%d0%be%d0%b2%d1%81%d0%ba%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 08 Oct 2015 21:10:58 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Екзюпери и Дубарова лекуват крехки души</title>
		<link>https://dvatabuka.eu/%d0%b5%d0%ba%d0%b7%d1%8e%d0%bf%d0%b5%d1%80%d0%b8-%d0%b8-%d0%b4%d1%83%d0%b1%d0%b0%d1%80%d0%be%d0%b2%d0%b0-%d0%bb%d0%b5%d0%ba%d1%83%d0%b2%d0%b0%d1%82-%d0%ba%d1%80%d0%b5%d1%85%d0%ba%d0%b8-%d0%b4%d1%83/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 08 Oct 2015 21:10:58 +0000</pubDate>
				<category><![CDATA[България]]></category>
		<category><![CDATA[Александровска]]></category>
		<category><![CDATA[Георги Господинов]]></category>
		<guid isPermaLink="false">http://dvatabuka.site/?p=8091</guid>

					<description><![CDATA[&#8222;И думите лекуват&#8220; &#8211; това показаха пациенти и лекари от Клиниката по психиатрия в &#8222;Александровска&#8220; по време на среща с известния български писател Георги Господинов. Тя се състоя тази седмица по случай Международния ден на психичното здраве, който отбелязваме всяка година на [...] <a href="https://dvatabuka.eu/%d0%b5%d0%ba%d0%b7%d1%8e%d0%bf%d0%b5%d1%80%d0%b8-%d0%b8-%d0%b4%d1%83%d0%b1%d0%b0%d1%80%d0%be%d0%b2%d0%b0-%d0%bb%d0%b5%d0%ba%d1%83%d0%b2%d0%b0%d1%82-%d0%ba%d1%80%d0%b5%d1%85%d0%ba%d0%b8-%d0%b4%d1%83/" title="Екзюпери и Дубарова лекуват крехки души" class="read-more">Виж още ...</a>]]></description>
										<content:encoded><![CDATA[<div id="attachment_8092" class="wp-caption alignleft" style="width: 31.428571428571%; max-width:100%"><img decoding="async" class="wp-image-8092 size-thumbnail" src="https://dvatabuka.eu/wp-content/uploads/2015/10/GG-Alexandrovska-220x165.jpg" alt="GG-Alexandrovska" width="220" height="165" srcset="https://dvatabuka.eu/wp-content/uploads/2015/10/GG-Alexandrovska-220x165.jpg 220w, https://dvatabuka.eu/wp-content/uploads/2015/10/GG-Alexandrovska-350x262.jpg 350w, https://dvatabuka.eu/wp-content/uploads/2015/10/GG-Alexandrovska.jpg 559w" sizes="(max-width: 220px) 100vw, 220px" /><div class="wp-caption-text">Снимка: OFFNews</div></div>
<p>&#8222;И думите лекуват&#8220; &#8211; това показаха пациенти и лекари от Клиниката по психиатрия в &#8222;Александровска&#8220; по време на среща с известния български писател Георги Господинов. Тя се състоя тази седмица по случай Международния ден на психичното здраве, който отбелязваме всяка година на 10 октомври. Използването на лечебната сила на думите обаче в клиниката не е прецедент. От няколко години там функционира литературен клуб, в който думите помагат на хората да преодолеят тъгата в своята душа.</p>
<p>Идеята е чрез изкуството да се откъснем от проблемите на заболяванията си, казва Ваня, която посещава литературния клуб в &#8222;Александровска&#8220; не за първи път. Обикновено сбирките са веднъж седмично и продължават около час. На тях присъстват около десетина души. Хората в клуба са най-различни &#8211; има поети като Христо и Виктор, учители, хлебари, куриери, дори медици. Обикновено всеки от тях крие по някоя травма, която е отключила проблемите му. За Мина това е един тежък развод в Италия. &#8222;Той продължи 7 г., имаше 25 дела, беше много тежък&#8220;, казва тя. Въпреки че историите и диагнозите на всеки са различни, това, което ги обединява, е опитът да излекуват душата си и с думите.</p>
<p>Масата в клуба е отрупана с известни стихосбирки, всеки посяга и избира тази, която му пасва на настроението и вкуса. След това един по един хората започват да четат а после споделят какво е провокирал текстът в тях, към какво чувство или случка в живота ги е върнал. Така чрез думите на поетите те успяват да съпреживеят и да освободят определена емоция. Списъкът с автори, към който посягат, е дълъг &#8211; Георги Константинов, Петя Дубарова, Недялко Йорданов, Дамян Дамянов, Христо Фотев, Димчо Дебелянов, Никола Вапцаров, Пейо Яворов, Георги Господинов и дори френският предшественик на Ренесанса Франсоа Вийон.</p>
<p>&#8222;Хората асоциират стиховете със себе си, със собствените си преживявания, най-често с любовта&#8220;, казва Бонка, която е ръководител на клуба. Затова не е чудно, че и сред любимите им поети се нарежда Недялко Йорданов. Определено обаче фаворит е Петя Дубарова. &#8222;Може би, защото сме от едно поколение, тя е казала това, което ние не сме успели&#8220;, обяснява тази връзка Яна. Стихотворението, което най-често се чете, е &#8222;Психиатрично настроение&#8220;. &#8222;Нищо, че в него става дума за лятото, то се предпочита, защото заглавието навява асоциации с мястото, където сме сега&#8220;, казва Бонка.</p>
<p>Детството и спомените, свързани с него, са другата тема, към която в клуба често се връщат. Може би, защото там светът ни е най-истински, а любовта в него &#8211; безусловна и възможна.</p>
<p>Моята библия е &#8222;Малкият принц&#8220; нося я в чантата си,&#8220; казва Яна. Всъщност допреди няколко минути тя заедно с Ваня, Мина и останалите посетители на клуба, са препрочитали страници точно от нея. &#8222;Говорихме за много неща, че най-същественото е невидимо за очите, а е видимо само за сърцето, че няма търговци на приятели, защото те не се купуват&#8220;, казва Яна. &#8222;Че си отговорен за всеки, когото опитомиш, но първо трябва да опитомиш себе си, да си отговорен към себе си&#8220;, допълва тя. Времето за сбирката на клуба изтича и един по един хората си тръгват &#8211; до следващата седмица, когато отново ще се потопят в света, който им позволява да бъдат себе си.</p>
]]></content:encoded>
					
		
		
			</item>
	</channel>
</rss>
