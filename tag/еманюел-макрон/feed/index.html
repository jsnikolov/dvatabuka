<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Еманюел Макрон | Двата бука</title>
	<atom:link href="https://dvatabuka.eu/tag/%d0%b5%d0%bc%d0%b0%d0%bd%d1%8e%d0%b5%d0%bb-%d0%bc%d0%b0%d0%ba%d1%80%d0%be%d0%bd/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Fri, 18 Aug 2017 05:24:38 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Посрещаме Макрон с книгата му на български</title>
		<link>https://dvatabuka.eu/%d0%bf%d0%be%d1%81%d1%80%d0%b5%d1%89%d0%b0%d0%bc%d0%b5-%d0%bc%d0%b0%d0%ba%d1%80%d0%be%d0%bd-%d1%81-%d0%ba%d0%bd%d0%b8%d0%b3%d0%b0%d1%82%d0%b0-%d0%bc%d1%83-%d0%bd%d0%b0-%d0%b1%d1%8a%d0%bb%d0%b3%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 18 Aug 2017 05:24:38 +0000</pubDate>
				<category><![CDATA[България]]></category>
		<category><![CDATA[Еманюел Макрон]]></category>
		<guid isPermaLink="false">http://dvatabuka.site/?p=9998</guid>

					<description><![CDATA[Седмица преди визитата на френския президент Еманюел Макрон у нас излиза книгата му „Революция. Битката ни за Франция“ (изд.&#8220;Слънце&#8220;). Преводачът й Венелин Митев коментира пред телевизия BIT, че я е превеждал бързо, защото е писана от човек с невероятен финес и чувство [...] <a href="https://dvatabuka.eu/%d0%bf%d0%be%d1%81%d1%80%d0%b5%d1%89%d0%b0%d0%bc%d0%b5-%d0%bc%d0%b0%d0%ba%d1%80%d0%be%d0%bd-%d1%81-%d0%ba%d0%bd%d0%b8%d0%b3%d0%b0%d1%82%d0%b0-%d0%bc%d1%83-%d0%bd%d0%b0-%d0%b1%d1%8a%d0%bb%d0%b3%d0%b0/" title="Посрещаме Макрон с книгата му на български" class="read-more">Виж още ...</a>]]></description>
										<content:encoded><![CDATA[<p>Седмица преди визитата на френския президент Еманюел Макрон у нас излиза книгата му „Революция. Битката ни за Франция“ (изд.&#8220;Слънце&#8220;).</p>
<p>Преводачът й Венелин Митев коментира пред телевизия BIT, че я е превеждал бързо, защото е писана от човек с невероятен финес и чувство за хумор.</p>
<p>Именно тази книга, в която излага политическите си възгледи и проекта си за глобални реформи във всички области на обществено-политическия живот във Франция, изстреля Еманюел Макрон на върха въпреки младостта му, въпреки че не беше член на никоя от водещите партии, въпреки че току-що бе създал движението си „Напред!“.</p>
<p>Макрон, който е завършил философия в Сорбоната и е сред първенците на елитното Висше училище по администрация, демонстрира в книгата си толкова верен усет и такава светкавична способност да усвоява новото, сякаш има зад гърба си десетилетен политически опит. Той е едно различно лице на Франция и изобщо на политиката в наши дни: с външния си вид, с романтичната любовна история с някогашната му учителка по литература и сегашна негова съпруга Брижит Троньо, с прецизния си политически проект и най-вече с програмната си книга с дръзкото заглавие „Революция“. Негови са думите, че не може да се примири да гледа една уморена и уплашена Франция, взряна единствено в спомените си. Той иска да види Франция свободна и горда със себе си, готова да възстанови водещите си позиции на световната сцена.</p>
<p>„Не ляво – дясно, а реформа!“ – категоричен е Макрон, който заложи на баланс между двата основни лозунга на дясното и лявото – икономически либерализъм и социална защита. И излезе прозорлив: за първи път, откакто съществува Петата република, до втория тур на президентските избори във Франция не стигна представител на нито една от двете основни политически сили – консерваторите и социалистите, което бе голям удар за тях.</p>
<p>Приоритетите за бъдещата му работа, които Макрон излага с типичен френски финес, цитирайки често герои от историята и литературата, звучат амбициозно и обещаващо. На първо място е връщането на морала в политиката. И още: мечтата му да вдъхне нов живот на „склерозиралите“ френски структури, да реформира правосъдието, образованието, данъчната система и кодекса на труда, да оптимизира администрацията и да я обърне към гражданите, да опрости системата на пенсионното осигуряване, да изземе от работодателите и синдикатите управлението на осигуровките срещу безработица и да го прехвърли към държавата, да опрости нормативната основа на икономическата активност и да даде повече свобода на компаниите.</p>
<p>Като непресекваща нишка в книгата преминава вярата на Еманюел Макрон, че французите са в състояние да превъзмогнат всякакви кризи и да тръгнат към по-добро бъдеще.</p>
<p>„В тази битка отговорността на президента на републиката е огромна. Напълно го осъзнавам. От президента не се очакват само действия. Той е въплъщение също, макар и не така видимо, на трансцендентното в държавата, което е извън политиката. На ценностната система на нашата страна, на непрекъснатостта на нейната история и съвсем дискретно – на силата и достойнството на обществения живот.“</p>
]]></content:encoded>
					
		
		
			</item>
	</channel>
</rss>
