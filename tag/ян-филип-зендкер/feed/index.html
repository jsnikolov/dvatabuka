<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ян-Филип Зендкер | Двата бука</title>
	<atom:link href="https://dvatabuka.eu/tag/%d1%8f%d0%bd-%d1%84%d0%b8%d0%bb%d0%b8%d0%bf-%d0%b7%d0%b5%d0%bd%d0%b4%d0%ba%d0%b5%d1%80/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Tue, 29 Aug 2017 07:07:11 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Игри на дракони</title>
		<link>https://dvatabuka.eu/%d0%b8%d0%b3%d1%80%d0%b8-%d0%bd%d0%b0-%d0%b4%d1%80%d0%b0%d0%ba%d0%be%d0%bd%d0%b8/</link>
		
		<dc:creator><![CDATA[Венелина Стоянова]]></dc:creator>
		<pubDate>Sat, 26 Aug 2017 19:44:02 +0000</pubDate>
				<category><![CDATA[Книжарничка]]></category>
		<category><![CDATA[Игри на дракони]]></category>
		<category><![CDATA[хермес]]></category>
		<category><![CDATA[Ян-Филип Зендкер]]></category>
		<guid isPermaLink="false">http://dvatabuka.site/?p=10194</guid>

					<description><![CDATA[На 31 август излиза „Игри на дракони“ от Ян-Филип Зендкер. Книгата е едновременно криминален роман и трогателна история за любовта и доверието, изпълнена с любопитни подробности за живота в Китай и Хонконг. След „Шепотът на сенките“, „Игри на дракони“ е втора част [...] <a href="https://dvatabuka.eu/%d0%b8%d0%b3%d1%80%d0%b8-%d0%bd%d0%b0-%d0%b4%d1%80%d0%b0%d0%ba%d0%be%d0%bd%d0%b8/" title="Игри на дракони" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10195 alignright" src="https://dvatabuka.eu/wp-content/uploads/2017/08/igri-na-drakoni-220x341.jpg" alt="" width="220" height="341" srcset="https://dvatabuka.eu/wp-content/uploads/2017/08/igri-na-drakoni-220x341.jpg 220w, https://dvatabuka.eu/wp-content/uploads/2017/08/igri-na-drakoni-350x543.jpg 350w, https://dvatabuka.eu/wp-content/uploads/2017/08/igri-na-drakoni.jpg 580w" sizes="(max-width: 220px) 100vw, 220px" />На 31 август излиза „Игри на дракони“ от Ян-Филип Зендкер. Книгата е едновременно криминален роман и трогателна история за любовта и доверието, изпълнена с любопитни подробности за живота в Китай и Хонконг.</p>
<p>След „Шепотът на сенките“, „Игри на дракони“ е втора част от поредицата „Полетът на дракона“, която се радва на сериозен международен успех.</p>
<p><strong>За авторa</strong></p>
<p>Ян-Филип Зендкер е роден в Хамбург през 1960 година. От 1990 до 1995 г. работи като кореспондент на немското списание „Щерн“ в Америка, а след това и в Азия до 1999 г. Година по-късно написва първата си нехудожествена книга – „Пукнатините във Великата китайска стена“. Живее в Берлин със съпругата си и трите им деца.</p>
<p>Дебютният му роман „Да чуеш ритъма на сърцето“ се появява на пазара в Германия през 2002 година и без медийна подкрепа се радва на умерен успех. Близо две години по-късно чудото се случва – хората започват да купуват книгата, харесват я и я препоръчват на приятели. Важна роля изиграват и книжарите, които я предлагат на клиентите си като четиво, подходящо и за мъже, и за жени, за млади и стари. В рамките на година само в Германия от „Да чуеш ритъма на сърцето“ са продадени десетки хиляди екземпляри! Почти десет години след романа се появява и продължението му – „Гласовете на сърцето“.</p>
<p>Следващата му книга – „Шепотът на сенките“, слага началото на поредицата „Полетът на дракона“. Тя постигна сериозен успех в Сърбия, Испания, Холандия и Германия. Книгата излезе в България през 2016 г. и беше добре приета от читателите.</p>
<p>Сега Издателска къща „Хермес“ представя втората част от „Полетът на дракона“ – „Игри на дракони“.</p>
<p><strong>За книгата</strong></p>
<p>Пол загърбва миналото и започва нов живот на остров Лама. Живот, в който има място за любовта към Кристин и радостта, която тя му носи. Кристин, подобно на повечето китайци, не е религиозна, но е суеверна. Затова, когато виден астролог й предсказва мрачно бъдеще, тя е силно разколебана дали да продължи да се вижда с Пол. Той, от своя страна, не вярва във влиянието на планетите и звездите и е огорчен от поведението й.</p>
<p>Кристин получава писмо от брат си – Да Лонг, изчезнал по време на Културната революция. Той се нуждае от помощта й, защото съпругата му е тежко болна. Въпреки лошото си предчувствие, Кристин и Пол заминават за селцето в близост до Шанхай, в което Да Лонг живее.</p>
<p>Голяма част от местните и животните са покосени от мистериозна болест. Пол започва разследване, но разкриването на виновника може да се окаже по-опасно от самата зараза.</p>
<p>Ами ако предсказанието на астролога все пак се сбъдне, поставяйки под съмнение всичко, в което Пол някога е вярвал? И изложи на опасност не само връзката му с Кристин, но и живота им?</p>
<p><strong>Интервю</strong></p>
<p><strong><img decoding="async" class="size-thumbnail wp-image-10196 alignright" src="https://dvatabuka.eu/wp-content/uploads/2017/08/Zendker-220x334.jpg" alt="" width="220" height="334" srcset="https://dvatabuka.eu/wp-content/uploads/2017/08/Zendker-220x334.jpg 220w, https://dvatabuka.eu/wp-content/uploads/2017/08/Zendker.jpg 329w" sizes="(max-width: 220px) 100vw, 220px" />Ян-Филип Зендкер: Надявам се, че читателите ще зърнат истинското лице на Хонконг и Китай</strong></p>
<ul>
<li><strong>Какво ви вдъхнови да напишете поредицата „Полетът на дракона“?</strong></li>
<li>В продължение на четири години работих като кореспондент на списание „Щерн“ в Азия и имах възможността да опозная Китай и хората там. Смятам, че европейците и американците имат погрешна представа за китайците, която се дължи основно на факта, че те полагат огромни усилия да крият чувствата си пред чужденците. Затова често изглеждат пасивни и сдържани. Но аз имах възможността да се сприятеля с няколко китайци и да осъзная, че нещата далеч не са такива, каквито изглеждат. Че зад всяка история се крие друга история. Ултрамодерните космополитни градове с небостъргачите са само фасада, зад която е скрито истинското лице на Китай. Една необятна страна, в която хората се чувстват несигурни, независимо от натрупаното богатство. Страна, която въпреки бързо развиващата се икономика, остава слаба във вътрешността си. И все още се намира в капан, защото на народа й е забранено да се изправя срещу призраците от миналото си. Надявам се, че чрез поредицата читателите ще зърнат истинското лице на Хонконг и Китай и ще разберат по-добре хората, които Културната революция е белязала за цял живот.</li>
<li><strong>Вие сте известен немски журналист, какво ви накара да се насочите към писателското поприще?</strong></li>
<li>Винаги съм мечтал да напиша книга – като тийнейджър пишех стихове и започвах поне десет романа, но така и не стигнах по-далеч от двайсетата страница. Обезкуражен, се оттеглих за двайсет години – започнах работа по дебютния си роман „Да чуеш ритъма на сърцето“ чак на тридесет и седем! Наистина не знам откъде ми хрумват всички тези идеи, но за мен именно в това се крие магията и мистерията на писателския занаят. За мен писането е приключение, пътуване, на което се отправям с надеждата да науча нови неща и да израсна като личност.</li>
<li><strong>Кои автори са ви оказали най-голямо влияние?</strong></li>
<li>Габриел Гарсия Маркес, Албер Камю, Арундати Рой и Томас Бернхард са само част от авторите, които са ми въздействали и продължават да ме вдъхновяват.</li>
<li><strong>Коя е любимата ви книга?</strong></li>
<li>Не мога да избера само една, прекалено много са. Това е все едно да си избереш любимо дете – невъзможно е.</li>
</ul>
<p>&nbsp;</p>
]]></content:encoded>
					
		
		
			</item>
	</channel>
</rss>
