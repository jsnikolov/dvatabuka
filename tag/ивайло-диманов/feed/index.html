<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ивайло Диманов | Двата бука</title>
	<atom:link href="https://dvatabuka.eu/tag/%d0%b8%d0%b2%d0%b0%d0%b9%d0%bb%d0%be-%d0%b4%d0%b8%d0%bc%d0%b0%d0%bd%d0%be%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Fri, 06 Mar 2015 12:23:27 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Шлиферът на Леонардо</title>
		<link>https://dvatabuka.eu/%d1%88%d0%bb%d0%b8%d1%84%d0%b5%d1%80%d1%8a%d1%82-%d0%bd%d0%b0-%d0%bb%d0%b5%d0%be%d0%bd%d0%b0%d1%80%d0%b4%d0%be/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 06 Mar 2015 11:52:36 +0000</pubDate>
				<category><![CDATA[България]]></category>
		<category><![CDATA[Ивайло Диманов]]></category>
		<category><![CDATA[Шлиферът на Леонардо]]></category>
		<guid isPermaLink="false">http://dvatabuka.site/?p=4193</guid>

					<description><![CDATA[Един шлифер броди из страната. Шлиферът на&#8230; Всъщност, всички знаем на кого е шлиферът, но не всечки знаем кой му го държи. Докато политици, политолози и обикновени политикани се опитват да разшифроват великата премиерска реплика &#8222;Държат ме &#8230; за шлифера&#8220;, ние ви [...] <a href="https://dvatabuka.eu/%d1%88%d0%bb%d0%b8%d1%84%d0%b5%d1%80%d1%8a%d1%82-%d0%bd%d0%b0-%d0%bb%d0%b5%d0%be%d0%bd%d0%b0%d1%80%d0%b4%d0%be/" title="Шлиферът на Леонардо" class="read-more">Виж още ...</a>]]></description>
										<content:encoded><![CDATA[<p><em>Един шлифер броди из страната. Шлиферът на&#8230; Всъщност, всички знаем на кого е шлиферът, но не всечки знаем кой му го държи. Докато политици, политолози и обикновени политикани се опитват да разшифроват великата премиерска реплика &#8222;Държат ме &#8230; за шлифера&#8220;, ние ви предлагаме да се посмеете с разказа &#8222;Шлиферът на Леонардо&#8220; на Ивайло Диманов, публикуван в едноименния сборник през 2006 г.</em></p>
<p>&nbsp;</p>
<p><strong><img decoding="async" class=" size-full wp-image-4196 alignright" src="https://dvatabuka.eu/wp-content/uploads/2015/03/shliferyt-na-leonardo-ivajlo-dimanov.jpg" alt="shliferyt-na-leonardo-ivajlo-dimanov" width="137" height="218" />Брадясалият мъж се надвеси над изкопа и погледна надолу. Два метра и половина встрани от останките на древен тракийски некропол блестеше малка глинена плочка с някакъв странен, едва различим надпис:</strong></p>
<p><strong>А ДОЛЕ КРАВА ГАСИ ПОЖАРА</strong></p>
<p><strong>С ТЕКИЛА И МЕЗЕ ОТ НОЩНО ЕХО</strong></p>
<p><strong>Какво ли можеше да означава този на пръв поглед глуповат текст?</strong></p>
<p><strong>Крава гаси пожар с текила.</strong></p>
<p><strong>Дотук добре. Ако кравата е махмурлия, защо да не угаси пожара с нещо подобаващо? Е, текилата не е най-подходящото, но една крава едва ли има избор. Колкото до мезето от нощно ехо, тук прозираше поетична фриволност, томителен повей от ранната лирика на Лилиев, примесен с индийския символизъм на Сугарев.</strong></p>
<p><strong>Мезе от ехо. И клатушкаща се крава, вероятно метафора на пиянството на един народ. Странно&#8230;</strong></p>
<p><strong>Еврика! Та това е анаграма.</strong></p>
<p><strong>Божественият камък всъщност представляваше код към всички тайни на най-древната цивилизация. Какво ли можеше да означава?</strong></p>
<p><strong>Чрез разместване на буквите младият археолог получи истинското послание, кодирано в загадъчния текст:</strong></p>
<p><strong>ЛЕОНАРДО, КОГА НАЙ-ПОСЛЕ</strong></p>
<p><strong>ЩЕ СИ ЗАЖИВЕЕМ КАТО ХОРАТА?</strong></p>
<p><strong>Очевидно този въпрос не бе отправен към археолога, още по-малко към някой от новите коалиционни министри. Авторът едва ли се е надявал някой от тях да даде компетентен отговор.</strong></p>
<p><strong>Но кой ли би могъл да го стори?</strong></p>
<p><strong>Може би отговорът съществува, също тъй хитро кодиран.</strong></p>
<p><strong>Вероятно има още някакъв знак. Някакъв тайнствен код, който да разплете невероятния шифър на вековете.</strong></p>
<p><strong>Младият учен се замисли. Криптограмата от разшифрования текст го хвърли в историческа меланхолия и нездрава апатия. Очевидно социалните проблеми са непреходна традиция по тия земи, щом хората копнеят да заживеят като хората. Мъжът си наля една пещерска в бракуван лакримарий, в който някога оплаквачките на незнаен тракийски бизнесмен събирали сълзи за протокола. Сега вместо сълзи издълженото съдче събираше меката топлина на метиловия алкохол.</strong></p>
<p><strong>Къде би могло да е скрито посланието?</strong></p>
<p><strong>В Старосел? Едва ли! Анаграмата е писана значително по-късно.</strong></p>
<p><strong>Във Велики Преслав, у г-жа Мозер, или пък в Свещари? Надали. Магистрала &#8222;Тракия&#8220;? Перперикон? Невъзможно. Там по-скоро ще изскочи някой плейбек на Орфей, отколкото шифърът на Леонардо.</strong></p>
<p><strong>Археологът се плесна по челото и мигом хукна към гарата.</strong></p>
<p><strong>След няколко часа той разглеждаше графитите в тоалетната на Народното събрание. Почука плахо по фаянсовите плочки, грижливо подредени с тънка фуга помежду им. В прогресия 8-5-3 последната плочка кухо изтропа. Археологът внимателно я извади и в тъмната кухина откри тайнствено скривалище.</strong></p>
<p><strong>Какво ли имаше вътре?</strong></p>
<p><strong>Златото на гетите, чудотворното биле на Бендида или ключът към безсмъртието на Залмоксис?</strong></p>
<p><strong>Археологът бръкна в тайнственото скривалище и ръката му напипа някаква странна материя. Измъкна я отвън. Приличаше на дълго яке от тънка промазана тъкан, по-скоро шлифер. Бръкна в джобовете и в единия от тях откри листче, грижливо сгънато на четири. Най-отгоре с едри печатни букви бе изписан нов непонятен текст: ТУК ОКО НА ВОЛЯ.</strong></p>
<p><strong>Странно. В парламента и око, и охолство — всичко е на воля. Какво ли всъщност означава?</strong></p>
<p><strong>Отново анаграма!</strong></p>
<p><strong>Да, очевидно този шифър криеше отговора на въпроса кога най-после ще заживеем като хората?</strong></p>
<p><strong>Размествайки буквите една по една, най-после младият археолог успя да прочете: НА КУКОВО ЛЯТО.</strong></p>
]]></content:encoded>
					
		
		
			</item>
	</channel>
</rss>
