<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Лиляна Стефанова | Двата бука</title>
	<atom:link href="https://dvatabuka.eu/tag/%d0%bb%d0%b8%d0%bb%d1%8f%d0%bd%d0%b0-%d1%81%d1%82%d0%b5%d1%84%d0%b0%d0%bd%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 08 Feb 2016 12:42:08 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Лиляна Стефанова описа своя луд век в роман</title>
		<link>https://dvatabuka.eu/%d0%bb%d0%b8%d0%bb%d1%8f%d0%bd%d0%b0-%d1%81%d1%82%d0%b5%d1%84%d0%b0%d0%bd%d0%be%d0%b2%d0%b0-%d0%be%d0%bf%d0%b8%d1%81%d0%b0-%d1%81%d0%b2%d0%be%d1%8f-%d0%bb%d1%83%d0%b4-%d0%b2%d0%b5%d0%ba-%d0%b2-%d1%80/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 08 Feb 2016 12:42:08 +0000</pubDate>
				<category><![CDATA[България]]></category>
		<category><![CDATA[Ентусиаст]]></category>
		<category><![CDATA[Лиляна Стефанова]]></category>
		<guid isPermaLink="false">http://dvatabuka.site/?p=9004</guid>

					<description><![CDATA[Издателство „Ентусиаст“ публикува автобиографичния роман на поетесата Лиляна Стефанова &#8222;Моят луд век&#8220;. Книгата е истинско събитие за литературните среди в България, защото за първи път почитателите на авторката ще могат да се докоснат до нейните най-съкровени чувства, тайни и мечти. Романът „Моят [...] <a href="https://dvatabuka.eu/%d0%bb%d0%b8%d0%bb%d1%8f%d0%bd%d0%b0-%d1%81%d1%82%d0%b5%d1%84%d0%b0%d0%bd%d0%be%d0%b2%d0%b0-%d0%be%d0%bf%d0%b8%d1%81%d0%b0-%d1%81%d0%b2%d0%be%d1%8f-%d0%bb%d1%83%d0%b4-%d0%b2%d0%b5%d0%ba-%d0%b2-%d1%80/" title="Лиляна Стефанова описа своя луд век в роман" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-9005 alignright" src="https://dvatabuka.eu/wp-content/uploads/2016/02/Enthusiast_Moyat-lud-vek_cover-first-220x315.jpg" alt="Enthusiast_Moyat-lud-vek_cover-first" width="220" height="315" srcset="https://dvatabuka.eu/wp-content/uploads/2016/02/Enthusiast_Moyat-lud-vek_cover-first-220x315.jpg 220w, https://dvatabuka.eu/wp-content/uploads/2016/02/Enthusiast_Moyat-lud-vek_cover-first-350x501.jpg 350w, https://dvatabuka.eu/wp-content/uploads/2016/02/Enthusiast_Moyat-lud-vek_cover-first-700x1002.jpg 700w, https://dvatabuka.eu/wp-content/uploads/2016/02/Enthusiast_Moyat-lud-vek_cover-first.jpg 2021w" sizes="(max-width: 220px) 100vw, 220px" />Издателство „Ентусиаст“ публикува автобиографичния роман на поетесата Лиляна Стефанова &#8222;Моят луд век&#8220;. Книгата е истинско събитие за литературните среди в България, защото за първи път почитателите на авторката ще могат да се докоснат до нейните най-съкровени чувства, тайни и мечти.</p>
<p>Романът „Моят луд век“ събира спомените, житейската история и най-запомнящите се преживявания на голямата българска поетеса и писателка. Той предоставя на читателите уникалната възможност да надникнат в живота на Лиляна Стефанова, да извървят шеметния ѝ път и да станат свидетели на нейната чиста и съкровена изповед.</p>
<p>Лиляна Стефанова е възпитаник на Държавния институт за театрално изкуство, а по-късно на Литературния институт „Максим Горки“ в Москва. Специализира в Лондон и завършва писателската програма при Държавния университет в Айова, САЩ. Авторка е на повече от 50 книги поезия, проза, есеистика, творби за деца. Нейни стихове са преведени на 31 езика, общият тираж на книгите ѝ надхвърля един милион екземпляра, а самата тя е носителка на най-престижните литературни награди.</p>
<p>Удивителни са номерата на нейния луд век. Животът ѝ е толкова бурен и пъстър, че Лиляна Стефанова се оказва не просто свидетел, но и участник в съдбовни събития и поврати на времето. Присъства на бурни писателски форуми и изнася свои авторски рецитали по целия свят. В продължение на 25 години е главен редактор на издания с огромно влияние и престиж и освен с творчеството си дава своя принос към културата и образованието като заместник-министър на просветата и заместник-кмет на София. Нестихващият ѝ творчески подем и вдъхновение са причина и до днес Лиляна Стефанова да продължава да пише и да издава.</p>
<p>Чрез преживяванията на поетесата „Моят луд век“ ни среща с големи държавници, известни писатели, артисти, музиканти, които са присъствали в живота ѝ. Книгата смело ни води напред към бъдещето, припомня ни умело миналото и ни разкрива един шеметен век, пълен със смисъл и успехи. Вдъхновителка за младите български поети, оставила своя отпечатък в творчеството на много от тях, Лиляна Стефанова продължава да вълнува и да подхранва мечтите им за красота, за вярност и за незнайни пътища.</p>
<p>Това е тя –  Лиляна Стефанова! „Първата любов на Коста Цонев“, „амазонка във войната за душите на хората“, както я нарича писателят Антон Дончев. Творецът, за когото литературният критик и литературовед Панко Анчев възкликва: „Нека живеем в нейния словесен свят, създаден от голям майстор, защото в него царуват истината и красотата, любовта и доброто, разумът и надеждата“. Жената, за която поетът Павел Матев казва: „В нея наистина има нещо неистово. И слава богу! Тя се е посветила на перото и на правдата“.</p>
<p>В „Моят луд век“ читателят ще открие богатство от необичайно и дори ексцентрично свързани весели, чудновати, възхитителни истории. Ще попадне в свят, където се сблъскват абсурд с абсурда, овехтялото с бъдещото, отчаянието с тържеството на живота – завиден кураж да открехнеш страници, в които до днес никой не е надниквал! Лиляна Стефанова не се бои да признае: „Дори да ви кажа, че се отказвам от поривите на кръвта си и виното на любовта – не вярвайте“. Тази книга е метафора на вечното надбягване с младостта&#8230;</p>
<p><strong>За автора</strong></p>
<p><img decoding="async" class="size-thumbnail wp-image-9006 alignright" src="https://dvatabuka.eu/wp-content/uploads/2016/02/Lilyana-Stefanova_pic-220x206.png" alt="Lilyana-Stefanova_pic" width="220" height="206" srcset="https://dvatabuka.eu/wp-content/uploads/2016/02/Lilyana-Stefanova_pic-220x206.png 220w, https://dvatabuka.eu/wp-content/uploads/2016/02/Lilyana-Stefanova_pic-350x328.png 350w, https://dvatabuka.eu/wp-content/uploads/2016/02/Lilyana-Stefanova_pic-700x656.png 700w, https://dvatabuka.eu/wp-content/uploads/2016/02/Lilyana-Stefanova_pic.png 820w" sizes="(max-width: 220px) 100vw, 220px" />Лиляна Стефанова е родена на 17 април 1929 г. в София. Завършва режисура в Държавния институт за театрално изкуство, а по-късно Литературния институт „Максим Горки&#8220; в Москва. Специализира в Лондон (1965-1967). Завършва писателската програма при Държавния университет в Айова, САЩ (1980).</p>
<p>Авторка е на повече от 50 книги поезия, проза, есеистика, творби за деца, сред които &#8222;Обич и мъка“, „Слънцето ме целуна“, „Глас от бъдещето“, „Огнена орбита“, „Южен бряг“, „Една есен в Америкa“, „Вулканите на Мексико димят“, „Япония без кимоно и ветрило“; сборниците с есета  „Време и дълг“, „Пиша &#8211; значи обичам“; книгата с очерци „Светлината иде от хората“, „Свят в 33 лица“,  „Другата в мен“ и др.</p>
<p>Нейни стихове са преведени на 31 езика, общият тираж на книгите ѝ надминава един милион екземпляра.</p>
<p>Лиляна Стефанова е носителка на най-престижните литературни награди, между които са: Награда на СБП за „Една есен в Америка” (1964), за „След полунощ“ (1981), за „Още и още“ (2009); Националната Димитровска награда (1971); наградите „София“ за поезия (1975) и за сценарий (1978); Националната награда „Станка Николица“ (1976); Националната награда за поезия „Яворов“ (1983); Наградата на Съюза на българските преводачи (1984); Награда на Съюза на Московските писатели (2008); Националната награда „Дора Габе“ (2008).</p>
]]></content:encoded>
					
		
		
			</item>
	</channel>
</rss>
