<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Йордан Василев | Двата бука</title>
	<atom:link href="https://dvatabuka.eu/tag/%d0%b9%d0%be%d1%80%d0%b4%d0%b0%d0%bd-%d0%b2%d0%b0%d1%81%d0%b8%d0%bb%d0%b5%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 19 Jul 2015 07:56:46 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Симеон Радев през погледа на Йордан Василев</title>
		<link>https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bf%d1%80%d0%b5%d0%b7-%d0%bf%d0%be%d0%b3%d0%bb%d0%b5%d0%b4%d0%b0-%d0%bd%d0%b0-%d0%b9%d0%be%d1%80%d0%b4%d0%b0%d0%bd-%d0%b2%d0%b0/</link>
		
		<dc:creator><![CDATA[Венелина Стоянова]]></dc:creator>
		<pubDate>Fri, 17 Jul 2015 10:27:48 +0000</pubDate>
				<category><![CDATA[България]]></category>
		<category><![CDATA[Изток-Запад]]></category>
		<category><![CDATA[Йордан Василев]]></category>
		<category><![CDATA[Симеон Радев]]></category>
		<guid isPermaLink="false">http://dvatabuka.site/?p=7148</guid>

					<description><![CDATA[Излезе биографичната книга на Йордан Василев за видния български писател, дипломат, историк, революционер и публицист Симеон Радев. &#8222;За младите хора днес името на Симеон Радев не означава нищо, защото половин век по време на комунистическото управление то бе пренебрегвано; не бе включено [...] <a href="https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bf%d1%80%d0%b5%d0%b7-%d0%bf%d0%be%d0%b3%d0%bb%d0%b5%d0%b4%d0%b0-%d0%bd%d0%b0-%d0%b9%d0%be%d1%80%d0%b4%d0%b0%d0%bd-%d0%b2%d0%b0/" title="Симеон Радев през погледа на Йордан Василев" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class=" size-thumbnail wp-image-7150 alignright" src="https://dvatabuka.eu/wp-content/uploads/2015/07/simeon_radev-220x337.jpg" alt="simeon_radev" width="220" height="337" srcset="https://dvatabuka.eu/wp-content/uploads/2015/07/simeon_radev-220x337.jpg 220w, https://dvatabuka.eu/wp-content/uploads/2015/07/simeon_radev-350x537.jpg 350w, https://dvatabuka.eu/wp-content/uploads/2015/07/simeon_radev.jpg 510w" sizes="(max-width: 220px) 100vw, 220px" />Излезе биографичната книга на Йордан Василев за видния български писател, дипломат, историк, революционер и публицист Симеон Радев.</p>
<p>&#8222;За младите хора днес името на Симеон Радев не означава нищо, защото половин век по време на комунистическото управление то бе пренебрегвано; не бе включено в учебници, почти не се споменаваше в печата. А той според мен е писател от ранга на Захарий Стоянов и Иван Вазов. Нека не класираме както в спорта кой е по-напред; затова се залови<span class="text_exposed_show">х да пиша за него, подсказаха ми го разговори с неколцина млади хора, които не бяха чували името му и се изненадаха, че българите имат такава знаменита личност&#8220;, </span>пише Йордан Василев в предговора на книгата &#8222;Симеон Радев – биография, пълна библиография, спомени&#8220;.</p>
<div id="attachment_7151" class="wp-caption alignleft" style="width: 28.571428571429%; max-width:100%"><img decoding="async" class="wp-image-7151 size-full" src="https://dvatabuka.eu/wp-content/uploads/2015/07/yordan_vasilev.jpg" alt="yordan_vasilev" width="200" height="200" /><div class="wp-caption-text">Йордан Василев</div></div>
<p><span class="text_exposed_show">&#8222;Невероятен интелектуалец, роден в Македонски якрай, български дипломат в продължение на десетилетия, направил за България много – а бе оставен на старини по време на комунизма да живее в мизерия. Неговата съпруга Бистра Винарова, дъщеря на ген. Виктор Винаров (1856-1908), е модерна художничка, получила признание в цяла Европа, но след септември 1944 г. комунистическата власт не й позволява да прави изложби и творбите й стоят десетилетия в апартамента им на ъгъл на ул. &#8222;Рачо Димчев&#8220; и &#8222;Гладстон&#8220; до 2014 г. Когато бяха показани, тя отдавна си беше отишла от този свят.<br />
</span></p>
<p><span class="text_exposed_show">Най-важното е, че освен всичко друго Симеон Радев е оставил важни и нтересни текстове. На младини е журналист и е написал над 1000 статии за десетина години, а освен това е създал книгите &#8222;Строителите на съвременна България&#8220; (т. І-ІІ, 1910-1911) и още много творби, които ни приобщават към нашата история и трябва да се знаят от всеки българин, който се смята за интелигент, за образован&#8220;, пише още Йордан Василев. Книгата е издадена от &#8222;Изтак-Запад&#8220; и струва 17 лева.<br />
</span></p>
]]></content:encoded>
					
		
		
			</item>
		<item>
		<title>Симеон Радев: Над езика ни е надвиснала заплаха</title>
		<link>https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bd%d0%b0%d0%b4-%d0%b5%d0%b7%d0%b8%d0%ba%d0%b0-%d0%bd%d0%b8-%d0%b5-%d0%bd%d0%b0%d0%b4%d0%b2%d0%b8%d1%81%d0%bd%d0%b0%d0%bb%d0%b0/</link>
					<comments>https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bd%d0%b0%d0%b4-%d0%b5%d0%b7%d0%b8%d0%ba%d0%b0-%d0%bd%d0%b8-%d0%b5-%d0%bd%d0%b0%d0%b4%d0%b2%d0%b8%d1%81%d0%bd%d0%b0%d0%bb%d0%b0/#respond</comments>
		
		<dc:creator><![CDATA[Георги Стоянов]]></dc:creator>
		<pubDate>Sun, 31 Aug 2014 19:43:04 +0000</pubDate>
				<category><![CDATA[Цитати и откъси]]></category>
		<category><![CDATA[Йордан Василев]]></category>
		<category><![CDATA[Симеон Радев]]></category>
		<guid isPermaLink="false">http://dvatabuka.site/?p=1169</guid>

					<description><![CDATA[Откъс от книгата за Симоен Радев, която литераторът Йордан Василев подготвя за печат по случай 135 г. от рождението на видния български писател, дипломат, историк, революционер и публицист, автор на &#8222;Строителите на съвременна България&#8220; ♦ &#160; За младите хора днес името на Симеон Радев не [...] <a href="https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bd%d0%b0%d0%b4-%d0%b5%d0%b7%d0%b8%d0%ba%d0%b0-%d0%bd%d0%b8-%d0%b5-%d0%bd%d0%b0%d0%b4%d0%b2%d0%b8%d1%81%d0%bd%d0%b0%d0%bb%d0%b0/" title="Симеон Радев: Над езика ни е надвиснала заплаха" class="read-more">Виж още ...</a>]]></description>
										<content:encoded><![CDATA[<p><em>Откъс от книгата за Симоен Радев, която литераторът Йордан Василев подготвя за печат по случай </em><em>135 г. от рождението на видния български писател, дипломат, историк, революционер и публицист, автор на </em><em>&#8222;Строителите на съвременна България&#8220; ♦<br />
</em></p>
<p>&nbsp;</p>
<div id="attachment_1170" class="wp-caption alignleft" style="width: 28.571428571429%; max-width:100%"><img decoding="async" class="wp-image-1170 size-full" src="https://dvatabuka.eu/wp-content/uploads/2014/08/simeon_radev2.jpg" alt="Симеон Радев" width="200" height="309" /><div class="wp-caption-text">Симеон Радев</div></div>
<p>За младите хора днес името на Симеон Радев не значи нищо, защото половин век по време на комунистическото управление то бе пренебрегвано, не бе включено в учебници, почти не се споменаваше в печата. А той според мен е писател от ранга на Захарий Стоянов и Иван Вазов, да не класираме като в спорта кой е по-напред. Затова се залових да пиша за него, подсказаха ми го разговори с неколцина млади хора, които не бяха чували името му и се изненадаха, че имаме такава знаменита личност.</p>
<p>&nbsp;</p>
<p>Невероятен интелектуалец, роден в Македонския край, български дипломат в продължение на десетилетия, който е направил за България много, а бе оставен на старини по време на комунизма да живее в мизерия. Неговата съпруга Бистра Винарова, дъщеря на ген. Виктор Винаров (1856-1908), е модерна художничка, получила признание в цяла Европа, но след септември 1944 комунистическата власт не позволява да прави изложби и творбите стояха десетилетия в апартамента им на ул. &#8222;Рачо Димчев&#8220; и &#8222;Гладстон&#8220; до 2014 г., когато най-после бяха показани, но тя отдавна си отиде.</p>
<p>&nbsp;</p>
<p>Най-важното е, че освен всичко друго Симеон Радев е оставил важни и интересни текстове &#8211; на младини е журналист и е написал над 1000 статии за десетина години, а освен това е създал книгите &#8222;Строителите на съвременна България&#8220; (1910-1911) и още доста творби, които ни приобщават към нашата история и трябва да се знаят от всеки българин, който има желание да се смята за интелигент, за образован.</p>
<p>&nbsp;</p>
<p>Спомням си думи на Симеон Радев при първата ни среща през 1965: &#8222;Над езика ни е нависнала заплаха. Разваля се, а вие не реагирате. Като се изсече гората, тя пак ще порасте. Но езикът е нещо много консервативно и като станат поразии, трудно се оправя, с векове.&#8220;</p>
<p>&nbsp;</p>
<p>Разговорът за езика на големи наши поети включи и други имена. Симеон Радев добавя:</p>
<p>&nbsp;</p>
<p>&#8211; Пенчо Славейков, който издаде &#8222;Немски поети&#8220;, всъщност не опозна добре немската поезия. Не преведе Хьолдерлин, не признаваше Рихард Демел. Ние сме нация от средиземноморското корито и сме естествено подготвени за културата на италианци, французи, а не за немската. Тя е бреме, става за нас тежест. Немският език пречи на българския, прави го по-твърд и тромав.</p>
<p>&nbsp;</p>
<div id="attachment_1171" class="wp-caption alignright" style="width: 31.428571428571%; max-width:100%"><img loading="lazy" decoding="async" class="size-thumbnail wp-image-1171" src="https://dvatabuka.eu/wp-content/uploads/2014/08/Simeon_Radev_portrait-220x253.jpg" alt="Княз Кирил Преславски и Симеон Радев преди среща с президента Хърбърт Хувър, Вашингтон, 1929 г." width="220" height="253" srcset="https://dvatabuka.eu/wp-content/uploads/2014/08/Simeon_Radev_portrait-220x253.jpg 220w, https://dvatabuka.eu/wp-content/uploads/2014/08/Simeon_Radev_portrait-350x403.jpg 350w, https://dvatabuka.eu/wp-content/uploads/2014/08/Simeon_Radev_portrait.jpg 640w" sizes="auto, (max-width: 220px) 100vw, 220px" /><div class="wp-caption-text">Княз Кирил Преславски и Симеон Радев преди среща с президента Хърбърт Хувър, Вашингтон, 1929 г.</div></div>
<p>Аз си признавам, че уча немски по семейни причини &#8211; баща ми е завършил медицина в Кьолн през 1924. Също и руски както всички тогава &#8211; по задължение, но и с удоволствие. Без замисляне Симеон Радев синтезира дългогодишни наблюдения: Не е добър френският народ. Като слезеш на английския бряг, носачът поема бакшиша и без да го погледне: Тенкю, сър! А на другия бряг ще види непременно колко си му дал и ще те засипе с поток от любезности или обратно.</p>
<p>&nbsp;</p>
<p>Журналистическите материали на Симеон Радев обхващат почти всички вестникарски жанрове &#8211; уводни статии, коментари, репортажи, интервюта (той въвежда у нас този жанр), очерци, портрети, памфлети, реплики. Те отразяват идейното развитие на автора, както и нарастването на умението му да влияе върху публиката. Но което е по-важно &#8211; те са пъстър летопис на събитията у нас и по света.</p>
<p>&nbsp;</p>
<p>Сега ще се върна отново много назад в годините, за да представя необикновения стил на журналиста Симеон Радев в неговите младини. Характерен пример за постоянната иронична подплата на неговия поглед е репортажът &#8222;В залата&#8220; (Вечерна поща, № 824, 3.11.1903), посветен на откриването на Народното събрание. Още в началото читателят е подготвен да следи с почуда и да се смее в контраст с напомпаната тържественост на церемонията:</p>
<p>&nbsp;</p>
<p>Горе галериите пълни с обичайната публика: зловещи фигури, които привечер би ви вдъхнали трепет и които в подобни дни изпъкват от незнайни места, партизани, сияющи от наивната радост на медения месец, а покрай тях млади лица, преждевременно сериозни и с нещо враждебно и болезнено в погледите.<br />
Зададоха се от главните врата мустаците на г. Рачо Петрова и се чу, звънлив и тържествен, викът: &#8211; Господа, Н. Ц. В. иде&#8220; &#8211; Сакраментална фраза из бурбонския етикет и която някак странно прозвуча в това множество&#8230; Сетне се яви Князът. Той завървя с бавни и твърди стъпки, горд, великолепен и внушителен. И си мислех: ако тия качества стигаха на един княз, колко щастливащеше да бъде България!&#8230; На престола Князът седна с весело лице, малко изтощено (сигурно от трудове и грижи за България).</p>
<p>&nbsp;</p>
<p>Г. Рачо Петров, усмихнат, със сияюща самодоволност и безоблачен оптимизъм, сетне г. Д. Петков, масивен и светъл с мургавото си лице, и който хвърляше доволен поглед върху тая камара, негово създание, което той, по подобие на Бога, е сътворил от нищо. Г-н Шишманов, със своето тънко и умно лице на есетик и философ, призоваваше ни във въображението оная утопическа република, управлявана от мъдреци, за която мечтаеше Платон. Г. Паяков изглеждаше угрижен, като човек, който ще плаща разноските на всичко това.</p>
<p>&nbsp;</p>
<p>Може би трябва да поясня, че Лазар Паяков е министър на финансите в този кабинет на стамболовисти, а проф. Иван Шишманов е привлечен в него като министър на народното просвещение. Но погледът на журналиста продължава да се движи и единствено към своя близък приятел д-р Никола Генадиев се отнася с по-доброжелателна ирония:</p>
<p>&nbsp;</p>
<p>Този чудесен човек намира способ да бъде духовит и когато мълчи. Подир него полковник Савов със своята строга физиономия на прусак като че ли мисли за военните подвизи, които не извърши, а накрай г. Попов-Централния като че ли не мисли за нищо.</p>
<p>&nbsp;</p>
<p>Намекът към военния министър Михаил Савов се отнася за неговото (и на цялото правителство) бездействие по време на кланетата в Македония при потушаването на Илинденското въстание само три месеца преди описваната сесия.</p>
<p>&nbsp;</p>
<p>Тези мигновени и находчиви характеристики подсказват подготовка на ръката за портретните находки в &#8222;Строителите&#8220; още преди тази книга изобщо да е замислена.Ще прескоча години напред към нашия разговор със Симеон Радев на 18.2.1966 г. Не мога да се сдържа и да не попитам за Яворов, говоря за езика на неговите стихове. Домакинът ме полива със студен душ: &#8211; Яворов беше голям поет отвътре, но без култура. Тези философски работи, дето ги написа, какво дават? Изобщо на нас, българите, много ни липсва системната култура. Не си ценим и хората, които са оставили нещо. Виж Найден Геров &#8211; речникът му е нещо изключително, а няма го заслуженото признание. Това е паметник на българщината.</p>
<p>&nbsp;</p>
<p>Тук може би трябва да добавя още един мой спомен. Бил съм му на гости -1965, но часовникът ми подсказва, че е крайно време<br />
да вървя, изразявам опасенията си, че е уморен. Той отговаря:</p>
<p>&nbsp;</p>
<p>&#8211; Не, постой още малко. Да ти кажа, едно време имах комплекс за физическа малоценност и той ми пречеше &#8211; слаб бях, хилав. През Балканската война успях да го преодолея. Напуснах щаба, където бяха ме настанили, и тръгнах като доброволец с опълчението, за да докажа на мене си, че съм здрав и съм като другите. (Тогава Симеон Радев е на 33 години.) Имаше един случай, когато спахме при страшен студ и вятър. Аз бях леко облечен. Един майор от Видин, мой приятел и също стамболовист, ме покани на гости. В неговата квартира беше топло, те играеха покер и нямаха намерение да лягат. Той ме покани да ида и да се наспя спокойно. Аз приех само да взема по-дебели дрехи и си отидох да спя при другите, в един наръч слама. Всички от опълчението бяха горди, че Симеон Радев е с тях. Можех ли да остана в квартирата на майора? Слаб бях физически, но иначе нравствените ми сили бяха големи. Устоявах на много нападки, воювах. Цял живот.</p>
<p>&nbsp;</p>
<div id="attachment_1172" class="wp-caption alignleft" style="width: 31.428571428571%; max-width:100%"><img loading="lazy" decoding="async" class="wp-image-1172 size-thumbnail" src="https://dvatabuka.eu/wp-content/uploads/2014/08/simeon_radev1-220x182.jpg" alt="Портрет на Симеон Радев от съпругата му Бистра Винарова" width="220" height="182" srcset="https://dvatabuka.eu/wp-content/uploads/2014/08/simeon_radev1-220x182.jpg 220w, https://dvatabuka.eu/wp-content/uploads/2014/08/simeon_radev1-350x290.jpg 350w, https://dvatabuka.eu/wp-content/uploads/2014/08/simeon_radev1.jpg 430w" sizes="auto, (max-width: 220px) 100vw, 220px" /><div class="wp-caption-text">Портрет на Симеон Радев от съпругата му Бистра Винарова</div></div>
<p>Сега се връщам към мои спомени. Веднъж Симеон Радев ме попита колко езици знам. Отвърнах чистосърдечно, че не съм сигурен дали българският ми е добър, а той си призна, че с френския, английския, турския, арабския, руския, немския се справя, но холандския го бил позабравил.</p>
<p>&nbsp;</p>
<p>И ето че прехвърлил 80-те години, загубил зрение, той копнееше да се разходи по софийските улици. Така го срещнах един ден на ул. &#8222;Раковски&#8220;. Сам. Удивих се и му се обадих. Позна ме само по гласа. Изпратих го до тях, наблизо, а той по пътя ми призна, че обича София и затова така общува с нея чрез разходки.</p>
<p>&nbsp;</p>
<p>Из нашите улици бродеше дребен, сух и невиждащ старец, а минувачите не подозираха, че край тях минава една легенда.<br />
Когато усетил, че си отива, се обърнал към жена си:</p>
<p>&nbsp;</p>
<p>&#8211; Дали направих нещо за България?</p>
<p>&nbsp;</p>
<p>Точно този човек бе обречен от комунистите на забвение половин век. Аз пък имах щастието да го познавам.</p>
<p>&nbsp;</p>
<p>Възрастта настойчиво му напомняше за себе си. Болки и болести го откъсваха от света за месеци. Веднъж при влизането ми в стаята рече: Никак не виждам, познавам те само по силуета.</p>
<p>&nbsp;</p>
<p>В края на октомври или през ноември съпругата му се обажда по телефона с молба да го придружа до лекаря. Заведох го до кабинета на д-р Оцетов на бул. &#8222;Витоша&#8220;. В края на годината узнах, че е постъпил в болница.</p>
<p>&nbsp;</p>
<p>Дойде новата 1967-а, а все още не го изписваха. На рождения му ден, 19 януари, Богоявление (помня датата, защото ми е имен ден) &#8211; навършваше 88 години, реших да го посетя. Настанен бе в Първа хирургия. Отидох при арката, портала на Медицинската академия. Тълпа от посетители. Поради грипа свиждането с болните отменено. Явно още съм бил младолик на 32 години, та ми повярваха, че съм студент и ме пуснаха. Намерих го в стая с повече от десет души. Изненада се и се зарадва. Беше по-блед от обичайната за възрастта му изпитост. Опита се да приседне, облегнат на възглавница. Беше му мъчително, отказа се. Разменихме няколко думи. Но и те го умориха. За пръв път не ме задържа още. Пожелах му бързо оздравяване, за да се видим скоро в неговия уютен кабинет на сладка приказка. Кротко отвърна: &#8211; Дано&#8230; &#8211; Сестри с бели касинки и санитари влизаха и излизаха, вършеха си работата около болните. Този старец едва ли привличаше вниманието им. Те не подозираха, че в тази многолюдна болнична стая угасва един човек, чието име значи много за българската култура.</p>
<p>&nbsp;</p>
<p>След десетина дни узнах, че Симеон Радев е изписан от болницата. Предадох по телефона поздрав. Съпругата му обеща да се обади, щом се подобри, за да го посетя. Но на 17 февруари сутринта ми съобщиха &#8211; вчера е починал Симеон Радев. Опелото щяло да бъде от един часа в църквата &#8222;Свети Седмочисленици&#8220;. Отивам. Храмът препълнен. Предимно възрастни лица. В множеството забелязвам Георги Караславов. Прав. Въпреки тежката болест в краката, дошел. Митрополит и двама свещеници отслужват продължителен обряд. Един от тях произнася слово за делото на покойния, изтъква с познание неговите заслуги за българската култура. След това група от присъстващите тръгваме с трамвая към Централното гробище. Зад желязна ограда на около 50 метра от църквата в северна посока са семейните гробове на Винарови, рода на съпругата му, дъщеря на генерал Виктор Винаров, починал през 1908. Там се събираме петнадесетина души: Лина и проф. Карл Огнянови, Блага Димитрова (без да подозирам, че в края на същата година с нея ще бъдем съпрузи) Петко Тотев, Веселин Йосифов, Тончо Жечев (литературен критик, тогава приятел, а по-късно и наш кум), Симеон Султанов, Здравко Петров, Любен Георгиев, журналистът Христо Андреев, писателят Васил Попов и др.</p>
<p>&nbsp;</p>
<p>До отворения гроб се изправя литературният критик Борис Делчев с няколко листа в ръка. Това е изпълнение на последната воля на Симеон Радев &#8211; пожелал е преди време той да говори при прощаването. Една шепа хора (и още толкова цивилни ченгета наоколо) изпращат низвергнатия по време на комунизма Симеон Радев &#8211; без венци, без шум. С дълбока почит.</p>
<p>&nbsp;</p>
<p><em>Вестник &#8222;Труд&#8220;</em></p>
]]></content:encoded>
					
					<wfw:commentRss>https://dvatabuka.eu/%d1%81%d0%b8%d0%bc%d0%b5%d0%be%d0%bd-%d1%80%d0%b0%d0%b4%d0%b5%d0%b2-%d0%bd%d0%b0%d0%b4-%d0%b5%d0%b7%d0%b8%d0%ba%d0%b0-%d0%bd%d0%b8-%d0%b5-%d0%bd%d0%b0%d0%b4%d0%b2%d0%b8%d1%81%d0%bd%d0%b0%d0%bb%d0%b0/feed/</wfw:commentRss>
			<slash:comments>0</slash:comments>
		
		
			</item>
	</channel>
</rss>
