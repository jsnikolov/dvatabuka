<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Красимира Султанова | Двата бука</title>
	<atom:link href="https://dvatabuka.eu/tag/%d0%ba%d1%80%d0%b0%d1%81%d0%b8%d0%bc%d0%b8%d1%80%d0%b0-%d1%81%d1%83%d0%bb%d1%82%d0%b0%d0%bd%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 04 Feb 2018 15:41:11 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Секретарката на Батето разкрива древни мистерии</title>
		<link>https://dvatabuka.eu/%d1%81%d0%b5%d0%ba%d1%80%d0%b5%d1%82%d0%b0%d1%80%d0%ba%d0%b0%d1%82%d0%b0-%d0%bd%d0%b0-%d0%b1%d0%b0%d1%82%d0%b5%d1%82%d0%be-%d1%80%d0%b0%d0%b7%d0%ba%d1%80%d0%b8%d0%b2%d0%b0-%d0%b4%d1%80%d0%b5%d0%b2/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 10 Jan 2018 15:34:09 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[Любопитно]]></category>
		<category><![CDATA[Красимира Султанова]]></category>
		<category><![CDATA[Николай Овчаров]]></category>
		<category><![CDATA[Персей]]></category>
		<category><![CDATA[Принцесата на Перперикон]]></category>
		<guid isPermaLink="false">http://dvatabuka.site/?p=10352</guid>

					<description><![CDATA[Романът „Принцесата на Перперикон“ е дело на Красимира Султанова, личната секретарка на Иван Славков &#8211; Батето, дългогодишна журналистка в БНТ и съпруга на популярния телевизионен водещ Чавдар Стойчевски. Книгата излиза точно една година, след като авторката й си отиде от този свят. [...] <a href="https://dvatabuka.eu/%d1%81%d0%b5%d0%ba%d1%80%d0%b5%d1%82%d0%b0%d1%80%d0%ba%d0%b0%d1%82%d0%b0-%d0%bd%d0%b0-%d0%b1%d0%b0%d1%82%d0%b5%d1%82%d0%be-%d1%80%d0%b0%d0%b7%d0%ba%d1%80%d0%b8%d0%b2%d0%b0-%d0%b4%d1%80%d0%b5%d0%b2/" title="Секретарката на Батето разкрива древни мистерии" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-10353 alignright" src="https://dvatabuka.eu/wp-content/uploads/2018/02/Princesata-na-Perperikon-korica-220x339.jpg" alt="" width="220" height="339" srcset="https://dvatabuka.eu/wp-content/uploads/2018/02/Princesata-na-Perperikon-korica-220x339.jpg 220w, https://dvatabuka.eu/wp-content/uploads/2018/02/Princesata-na-Perperikon-korica-350x539.jpg 350w, https://dvatabuka.eu/wp-content/uploads/2018/02/Princesata-na-Perperikon-korica-700x1079.jpg 700w, https://dvatabuka.eu/wp-content/uploads/2018/02/Princesata-na-Perperikon-korica.jpg 1535w" sizes="(max-width: 220px) 100vw, 220px" />Романът „Принцесата на Перперикон“ е дело на Красимира Султанова, личната секретарка на Иван Славков &#8211; Батето, дългогодишна журналистка в БНТ и съпруга на популярния телевизионен водещ Чавдар Стойчевски. Книгата излиза точно една година, след като авторката й си отиде от този свят. Издател е „Персей“. Книгата е посветена на проф. Николай Овчаров и българските археолози. Автор на илюстрациите е Антонина Бабукчиева, а на корицата Ралица Денчева.</p>
<p>Дали е възможно прераждането? Дали бихме могли да таим спомени от друг, предишен живот и те да окажат влияние на сегашния ни? Красимира Султанова създава една омагьосваща история за силата на човешкия дух и неговата способност да победи времето и пространството.</p>
<p>Разкрити са тайнствени легенди за изчезнали цивилизации, историческите факти се преплитат с древни митове, далеч надхвърлящи границите на България, Балканския полуостров и дори Европа. Какво общо имат египетската богиня Бастет, жената котка, и траките? Какви изключителни артефакти се намират в пределите на България? Съществува ли някаква висша сила, която свързва минало, настояще и бъдеще и определя съдбата на всеки човек? И способна ли е младата героиня Неда да разгадае необяснимите явления, които я сблъскват с един непознат и невидим за другите свят, който се намира на границата с реалността?</p>
<p>На пръв поглед романът сякаш разказва за неволите и трудния път на израстване на тийнейджърката Неда. Тя трябва да се справи с тежката ситуация, в която е изпаднало семейството й. Майка й д-р Маргарита Борисова, която се занимава с проучването на фауната в различни страни, безследно изчезва във Венецуела. Същевременно баща й Петър Борисов, който е археолог, претърпява тежък инцидент в Тибет и впоследствие е прикован към инвалидна количка. Като че ли това не е достатъчно, но Неда трябва да се справя и с нормалния за всички момичета на нейната възраст стрес – ученето, подигравки от съученици, неразбиращи колко й е трудно, и първата невинна любов с нейния съученик Сам.</p>
<div id="attachment_10354" class="wp-caption alignright" style="width: 31.428571428571%; max-width:100%"><img decoding="async" class="wp-image-10354 size-thumbnail" src="https://dvatabuka.eu/wp-content/uploads/2018/02/krasimira_sultanova-220x458.jpg" alt="" width="220" height="458" srcset="https://dvatabuka.eu/wp-content/uploads/2018/02/krasimira_sultanova-220x458.jpg 220w, https://dvatabuka.eu/wp-content/uploads/2018/02/krasimira_sultanova-350x729.jpg 350w, https://dvatabuka.eu/wp-content/uploads/2018/02/krasimira_sultanova.jpg 650w" sizes="(max-width: 220px) 100vw, 220px" /><div class="wp-caption-text">Красимира Султанова</div></div>
<p>Но всичко това отива на заден план, когато авторката ни въвежда в мистичната страна на романа. Делничните проблеми са били само параван, зад който се крие истинският смисъл на човешкото съществуване. Тук разкопките край местността Градище в Странджа и на Перперикон в Родопите всъщност играят ролята на врата към миналото както на един цял народ, така и на привидно несвързани един с друг герои. Неда, родителите й, учителката й по история Сибила и дори второстепенни образи като синът на хазяйката на Сибила и докторът, проявяващ интерес към нея, се оказват силно преплетени един с друг с връзки, произлезли още преди хиляди години – връзки, които определят изборите им и в настоящето.</p>
<p>„Романът е забавен и е действителен учебник за деца и възрастни. Било то като знания за история, цивилизации, географски особености, но и като наръчник за странни теории, за чудновати обяснения на света. Тава е наръчник по патриотизъм и по междуконтинентална съпричастност на цивилизациите – индианска, египетска, тракийска, старогръцка, персийска, еврейска. Майсторски се развиват няколко сюжетни действия, оплетени в перипетии, завръзки, екшън и съспенс. С една обща линия на любовта – към бащата археолог на инвалидна количка, към майката, изчезнала някъде във Венецуела, към учителката, към старата хазайка, към лекаря, към завърналия се блуден син от САЩ и разбира се, към най-красивия съученик. Любов с хепиенд, какво друго може да е нещото, сътворено от Красимира Султанова“ – пише в предговора си Константин Каранов.</p>
]]></content:encoded>
					
		
		
			</item>
	</channel>
</rss>
