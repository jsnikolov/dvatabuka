<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Google | Двата бука</title>
	<atom:link href="https://dvatabuka.eu/tag/google/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 20 Sep 2015 18:51:45 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Защо Google е най-желаният работодател в света?</title>
		<link>https://dvatabuka.eu/%d0%b7%d0%b0%d1%89%d0%be-google-%d0%b5-%d0%bd%d0%b0%d0%b9-%d0%b6%d0%b5%d0%bb%d0%b0%d0%bd%d0%b8%d1%8f%d1%82-%d1%80%d0%b0%d0%b1%d0%be%d1%82%d0%be%d0%b4%d0%b0%d1%82%d0%b5%d0%bb-%d0%b2-%d1%81%d0%b2%d0%b5/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 20 Sep 2015 16:34:50 +0000</pubDate>
				<category><![CDATA[Любопитно]]></category>
		<category><![CDATA[Google]]></category>
		<category><![CDATA[бард]]></category>
		<guid isPermaLink="false">http://dvatabuka.site/?p=7916</guid>

					<description><![CDATA[Една от най-добрите бизнес книги за 2015 г. и определено най-доброто заглавие по отношение на наемането на персонал излиза у нас на 12 октомври, съобщиха от издателство &#8222;Бард&#8220;. Авторът Ласло Бок е ръководител на „Човешки операции“ в „Гугъл“ – компания, която получава [...] <a href="https://dvatabuka.eu/%d0%b7%d0%b0%d1%89%d0%be-google-%d0%b5-%d0%bd%d0%b0%d0%b9-%d0%b6%d0%b5%d0%bb%d0%b0%d0%bd%d0%b8%d1%8f%d1%82-%d1%80%d0%b0%d0%b1%d0%be%d1%82%d0%be%d0%b4%d0%b0%d1%82%d0%b5%d0%bb-%d0%b2-%d1%81%d0%b2%d0%b5/" title="Защо Google е най-желаният работодател в света?" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-7917 alignright" src="https://dvatabuka.eu/wp-content/uploads/2015/09/Novite-pravila_google-220x316.jpg" alt="Novite pravila_google" width="220" height="316" srcset="https://dvatabuka.eu/wp-content/uploads/2015/09/Novite-pravila_google-220x316.jpg 220w, https://dvatabuka.eu/wp-content/uploads/2015/09/Novite-pravila_google-350x503.jpg 350w, https://dvatabuka.eu/wp-content/uploads/2015/09/Novite-pravila_google-700x1006.jpg 700w, https://dvatabuka.eu/wp-content/uploads/2015/09/Novite-pravila_google.jpg 1732w" sizes="(max-width: 220px) 100vw, 220px" />Една от най-добрите бизнес книги за 2015 г. и определено най-доброто заглавие по отношение на наемането на персонал излиза у нас на 12 октомври, съобщиха от издателство &#8222;Бард&#8220;.</p>
<p>Авторът Ласло Бок е ръководител на „Човешки операции“ в „Гугъл“ – компания, която получава повече от 2 милиона молби за работа годишно и е едно от най-желаните места за работа на планетата. След успешна кариера в „Маккинзи &amp; Ко“ и „Дженерал Електрик“ Бок се присъединява към „Гугъл“, където лансира революционни методи за привличане, анализиране, развитие и задържане на талантливите служители в един все по-конкурентен свят.</p>
<p>„Новите правила“ – вече определена за една от най-добрите бизнес книги за 2015 от „Бизнес Инсайдър“ – е иновативна, изненадваща и предлага съвсем различна от общоприетата логика при наемането на персонал в 21. век. През януари тази година „Вашингтон Пост“ включи „Новите правила“ в своята класация „12 книги за лидерството, които трябва да прочетете през 2015 г.“, британският вестник „Телеграф“ я нареди сред „бизнес книгите, които трябва да прочетете през 2015 г.“, а „Хъфингтън Пост“ обяви, че тя е сред „15-те нови книги, които трябва да прочетете през 2015 г.“.</p>
<p>Ето <strong>пет от златните правила на Ласло</strong>, които могат да бъдат приложени във всяка сфера на икономиката, във всяка компания и организация:</p>
<p>• Ограничете властта на мениджърите над техните служители. Един от крайъгълните камъни на корпоративната култура на „Гугъл“ е здравословният скептицизъм по отношение на йерархията. Традиционните мениджъри контролират възнаграждението, повишението, натоварването, работното време и дори кой да получи дадена работа и кой не. В „Гугъл“ решенията, свързани с наемането, уволнението или издигането, се вземат от комисии. Отнемането на тази власт от ръцете на един единствен мениджър ни предпазва от злоупотреби с нея.</p>
<p>• Накарайте най-добрите и най-лошите служители да дадат всичко от себе си. Онези 5% от служителите, които се намират на дъното на класацията за ефективност във вашата компания, крият най-голям потенциал за израстване и подобряване на цялостното представяне на компанията. Защо да ги оставите да напуснат и да си навлечете нови разходи за подбор и обучение на нови служители? Вместо да правят това, най-добрите мениджъри на „Гугъл“ работят с тези служители, за да им помогнат да подобрят качеството на своята работа или да се реализират успешно в други звена на компанията.</p>
<p>• Плащайте „несправедливо“ (така е по-справедливо!). Справедливостта по отношение на изплащаното възнаграждение не изисква всички да получат еднакво или близко (в рамките на няколко процента) възнаграждение. Справедливостта изисква възнаграждението да отразява приноса на всеки служител към компанията.</p>
<p>• Не се доверявайте на инстинкта си. Всички знаем, че първите пет минути от интервюто предрешават шансовете за успех на кандидата. Тези прибързани оценки обаче се базират на подсъзнателни механизми и са неточни и вредни както за кандидата, така и – в крайна сметка – за компанията. Използването на факти и данни, които да предскажат вероятността даден служител да успее в компанията, е единственият начин да наемете точния човек, който ще работи добре и ще се чувства добре във вашата среда. Тази книга предоставя практичен подход към превъзмогването на подсъзнателните преценки – като бихейвиористични и ситуационни интервюта, които оценяват когнитивните способности, добросъвестността и лидерските умения на кандидатите.</p>
<p>• Заложете на прозрачността. Добрият мениджър не бива да се страхува да споделя информация със своите служители. Прозрачността е вторият крайъгълен камък в корпоративната култура на „Гугъл“. „Отворен по подразбиране“ (Default to Open) е израз, който често се използва от хората, които работят с програми с открит код. Крис ДиБона, човекът, който ръководи усилията на „Гугъл“ в тази насока, му дава следното определение: „Да предположиш, че цялата информация може да бъде споделена с екипа, вместо да предположиш, че никаква информация не може да бъде споделена с него. Ограничаването на информацията би трябвало да бъде съзнателно усилие, затова не бива да се прави без сериозна причина. Когато работиш с открити кодове, криенето на информация противоречи на самата същност на този бизнес“.</p>
<p>„Новите правила“ показва как да намерите баланса между творческото начало и корпоративната структура, баланс, който води към успех и този успех може да бъде измерен както посредством пазарния дял на компанията, така и посредством качеството на живот на нейните служители. Читателите ще научат как да създадат по-добра компания – при това „отвътре“, а не „отгоре“ – и ще възкресят удоволствието от това, което правят.</p>
<p>Списаниe FORTUNE поставя ГУГЪЛ под №1 в своята класация за „100-те най-добри компании за работа“ (за пети път) за 2014 г.!</p>
<p><strong>НЯКОИ ФАКТИ ЗА ГУГЪЛ:</strong></p>
<p>• Ласло Бок е първият вицепрезидент, отговарящ за „Човешки операции“ в „Гугъл“. Той заема тази длъжност на 33 години.<br />
• „Гугъл“ наема едва 0,4% от всички 2 милиона кандидати, което прави компанията 25 пъти по-селективна от Харвард или Станфорд.<br />
• Ласло Бок е избран за личност на годината от списание Human Resource Executive едва на 37 години.<br />
• Според LinkedIn най-желаното място за работа на планетата е именно „Гугъл“.</p>
<p><strong>За автора:</strong></p>
<p><img decoding="async" class="alignleft size-thumbnail wp-image-7918" src="https://dvatabuka.eu/wp-content/uploads/2015/09/laslo-220x146.jpeg" alt="laslo" width="220" height="146" srcset="https://dvatabuka.eu/wp-content/uploads/2015/09/laslo-220x146.jpeg 220w, https://dvatabuka.eu/wp-content/uploads/2015/09/laslo-350x233.jpeg 350w, https://dvatabuka.eu/wp-content/uploads/2015/09/laslo.jpeg 675w" sizes="(max-width: 220px) 100vw, 220px" />Ласло Бок ръководи всички дейности, свързани с човешките ресурси в „Гугъл“. Работата му обхваща всички сфери, свързани с привличането, развитието и задържането на служителите в компанията, а те са повече от петдесет хиляди, разпределени в над седемдесет офиса по цял свят. Откакто Ласло е в компанията, „Гугъл“ е получил над сто пъти признание като изключителен работодател, включително: „Най-добър работодател“ в Съединените щати, Аржентина, Австралия, Бразилия, Канада, Франция, Индия, Ирландия, Италия, Япония, Корея, Мексико, Холандия, Полша, Русия, Швейцария и Великобритания; най-добър работодател по отношение диверсификацията на персонала; най-желан работодател за студентите, бакалаврите и магистрите в куп страни; най-добра компания за жените, които работят в областта на високите технологии, и още множество признания, като например максимална възможна оценка, дадена от Кампанията за човешки права (Human Rights Campaign – най-голямата правозащитна и лобистка организация в подкрепа на сексуалните малцинства.)</p>
<p>Ласло е работил и в „Дженерал Електрик“, и в „Маккинзи &amp; Ко“, където е обслужвал интересите на клиенти в областта на технологиите, инвестициите и медиите и е решавал множество оперативни и стратегически проблеми, включително превръщане на проблемни компании в печеливши. Преди това е работил в друга консултантска фирма и в начинаеща хайтек компания, като актьор и съосновател на благотворителна организация, подкрепяща младежи в рисково положение. Той е член на настоятелството на колежа „Помона“ и е бил член на съвета на директорите на няколко компании, финансирани от фондове за рискови инвестиции.<br />
Защитил е бакалавърска степен по международни отношение в колежа „Помона“ и магистърска степен по бизнес администрация в Йейл.</p>
<p>Ласло е изказвал мнението си по въпросите на имиграционната реформа и трудовите отношения пред Конгреса. Издания като „Уолстрийт Джърнъл“, „Ню Йорк Таймс“, „Вашингтон Пост“ и тв токшоу „Тудей“ са го представяли пред обществеността.</p>
<p>През 2010 г. Ласло Бок е обявен за „служител на годината в областта на човешките ресурси“ от списание Human Resource Executive. През 2014 г. същото издание го включва в класацията на „10-те най-влиятелни личности в областта на човешките ресурси,“ като той е единственият висш мениджър по човешки ресурси в нея. Съвсем за кратко е държал световния рекорд за танцуване на сиртаки заедно с още 1671 служители на „Гугъл“. На 3 ноември 2012 г. заема първо място в света по брой убийства, извършени за този ден в играта Assasins’s Creed III на Xbox. Той притежава много комикси. Страшно много комикси.</p>
<p><strong>Отзиви</strong></p>
<p><em>„Това е разказ за начина, по който мислим за нашите хора, за това какво сме научили през последните петнайсет години и какво може да направите, за да поставите хората на първо място и да преобразите начина, по който живеете и ръководите.“<br />
<strong><em>Ласло Бок, ръководител на „Човешки операции“, ГУГЪЛ</em></strong></em></p>
<p><em>„Проницателен поглед към съвременното работно място, основан на огромно количество информация. Ласло Бок разкрива нетрадиционни практики, които могат да доведат до фундаментални промени в света на бизнеса.“<br />
<em><strong>Индра К. Нуи, президент и главен изпълнителен директор на „ПепсиКо“</strong></em></em></p>
<p><em>„Новите правила“ няма да ви разочарова. Тя е основана на задълбочени познания от кухнята на този бизнес и изобилства с факти и контраинтуитивни заключения, които позволяват на всеки да промени работното си място към по-добро.“<strong> Forbes</strong></em></p>
<p><em>„Интригуващите истории от самото основаване на „Гугъл“ насам, съчетани с прозрения върху теорията на мениджмънта, психологията и икономиката на поведението, водят до написването на една удивителна книга, при това достъпна за всеки.“</em><br />
<strong><em>Publishers Weekly</em></strong></p>
<p><em>„Най-удивителните съвети към мениджърите, свързани с наемането на персонал.“</em><br />
<strong><em>The Economist</em></strong></p>
<p><em>„Бок пише добре и с тази книга повдига по-широко от когото и да било завесата около това, което се случва в тази корпорация.“</em><br />
<strong><em>Guardian</em></strong></p>
<p><em>„Тази книга е скучна.“</em><br />
<strong><em>Анабел Бок, петгодишна</em></strong></p>
]]></content:encoded>
					
		
		
			</item>
	</channel>
</rss>
