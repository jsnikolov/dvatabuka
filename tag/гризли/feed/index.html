<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>гризли | Двата бука</title>
	<atom:link href="https://dvatabuka.eu/tag/%d0%b3%d1%80%d0%b8%d0%b7%d0%bb%d0%b8/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Fri, 18 Sep 2020 19:14:47 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Гризли идва тогава, когато не я очакваш</title>
		<link>https://dvatabuka.eu/%d0%b3%d1%80%d0%b8%d0%b7%d0%bb%d0%b8-%d0%b8%d0%b4%d0%b2%d0%b0-%d1%82%d0%be%d0%b3%d0%b0%d0%b2%d0%b0-%d0%ba%d0%be%d0%b3%d0%b0%d1%82%d0%be-%d0%bd%d0%b5-%d1%8f-%d0%be%d1%87%d0%b0%d0%ba%d0%b2%d0%b0%d1%88/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 20 Jan 2016 07:56:20 +0000</pubDate>
				<category><![CDATA[България]]></category>
		<category><![CDATA[гризли]]></category>
		<category><![CDATA[Деян Енев]]></category>
		<guid isPermaLink="false">http://dvatabuka.site/?p=8852</guid>

					<description><![CDATA[Последната книга на Деян Енев &#8211; &#8222;Гризли&#8220;, ще бъде представена на 20 януари в книжарница &#8222;Хеликон&#8220; на бул.&#8220;Цар Освободител&#8220; 4 от 18,30 часа, съобщиха от издателство &#8222;Рива&#8220;. За сборника с разкази ще говори писателят Георги Господинов. &#8222;Тези разкази са като една оголена [...] <a href="https://dvatabuka.eu/%d0%b3%d1%80%d0%b8%d0%b7%d0%bb%d0%b8-%d0%b8%d0%b4%d0%b2%d0%b0-%d1%82%d0%be%d0%b3%d0%b0%d0%b2%d0%b0-%d0%ba%d0%be%d0%b3%d0%b0%d1%82%d0%be-%d0%bd%d0%b5-%d1%8f-%d0%be%d1%87%d0%b0%d0%ba%d0%b2%d0%b0%d1%88/" title="Гризли идва тогава, когато не я очакваш" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-8860 alignright" src="https://dvatabuka.eu/wp-content/uploads/2016/01/grizli2-220x370.jpg" alt="grizli2" width="220" height="370" srcset="https://dvatabuka.eu/wp-content/uploads/2016/01/grizli2-220x370.jpg 220w, https://dvatabuka.eu/wp-content/uploads/2016/01/grizli2-350x589.jpg 350w, https://dvatabuka.eu/wp-content/uploads/2016/01/grizli2.jpg 448w" sizes="(max-width: 220px) 100vw, 220px" />Последната книга на Деян Енев &#8211; &#8222;Гризли&#8220;, ще бъде представена на 20 януари в книжарница &#8222;Хеликон&#8220; на бул.&#8220;Цар Освободител&#8220; 4 от 18,30 часа, съобщиха от издателство &#8222;Рива&#8220;. За сборника с разкази ще говори писателят Георги Господинов.</p>
<p>&#8222;Тези разкази са като една оголена тъкан, като живо месо&#8220;, каза Деян Енев пред БНР. &#8222;Искам тази книга да се възприема като една малка каменна църква. Имах такова желание, вътре в тази книга, в разказите да се говори за онова, което изчезва, за онова, което с течение на времето се загубва, а не трябва да се изгуби, защото то съдържа сърцето на нашия живот. То е онова, което ни кара да живеем, в крайна сметка. Ако искаме да назовем това сърце с една дума, това е думата истина&#8220;, отбеляза писателят.</p>
<p>Тук ви предлагаме да прочетете разказа, дал заглавието на книгата.</p>
<p><strong>ГРИЗЛИ</strong></p>
<p><strong>Превалява. Но дъждът не му пречи. Той сега пак ще излезе и ще седне на счупения стол, поставен на плочника до ъгъла на къщата под стрехата. Ходи все по-трудно, тътри краката си, придвижва се с нещо като подскоци от една-две крачки, спиране, почивка, после пак подскок. Като козлетата. Ако козлето беше стар дядо с тегло сто и двайсет килограма.</strong></p>
<p><strong>Ще седне на счупения стол и ще започне да зове: Пи-сю! Пи-сю! Пи-сю!</strong></p>
<p><strong>И трите малки котенца веднага ще долетят като стрели през двора. Той ще качи едно на коляното си и ще започне да го гали, а другите две ще се отъркват около краката му.</strong></p>
<p><strong>Ще поседи така. Може ненадейно дъждът да спре и да се покаже слънцето. Ще напече веднага. И отнякъде ще изскочат огромни, раирани надлъж като язовци мухи, които ще се налепят на стената да сушат крилата си. Котенцата ще подскачат към мухите и когато мухата изчезне, ще се озъртат смутено.</strong></p>
<p><strong>Но те са малки и веднага забравят несполуките си.</strong></p>
<p><strong>Задачата му е да полее двора, но понеже валя, няма да полива. Ще поседи още малко на стола. Да се погрее на слънцето.</strong></p>
<p><strong>Майката на котенцата, която така и не получи име, е дребничка, кажи-речи малко по-голяма от тях, но ражда всяка година. Както казват старите хора, каталеткиня. Предишната година пак роди три котенца. Но те свикнаха да се мушкат под дворната врата и да излизат на улицата. Колите премазаха две. А третото изчезна. И затова сега майката ги научи да живеят и да играят в задната част на двора. Сякаш някой тегли невидима черта през средата на двора. И тази черта те не престъпват никога.</strong></p>
<p><strong>Отзад също е интересно и весело.</strong></p>
<p><strong>Дай Боже всекиму такова детство, мисля си, докато гледам играта на котенцата през балкона. Час по час излизам да изпуша по една цигара, а после влизам в стаята да чета. Сега чета някаква книга за един стар трапер. През деня той ходи да залага капани, а после също обича да сяда пред дървената си къща, да се грее на сиромашкото слънце или да се навежда и да чеше дълго през кожените гащи глезените си, които страшно го сърбят, откак краката му измръзнаха една зима в ледените води на реката. Лятото там, в Канада, на тази географска ширина е кратко.</strong></p>
<p><strong>Той е може би последният трапер, който живее по този начин, надалеч от пътищата. По тези места живее мечката гризли. Самият той е слушал различни истории от трапери, по-стари от него, които вече отдавна ги няма, къщите им отдавна са изгнили и са паднали, а кожените им шапки служат единствено за гнезда на прелетните патици, за техните срещи с мечката гризли. Спомня си думите на един стар трапер. „Гризли винаги идва, рано или късно. Гризли идва тогава, когато не я очакваш.”</strong></p>
<p><strong>Самият той не се е срещал досега с гризли.</strong></p>
<p><strong>Захлупвам книгата отворена на бюрото, върху страницата, докъдето съм стигнал и излизам отвън на балкона да пуша. Столът долу е празен. И котенцата са се изпокрили.</strong></p>
<p><strong>Преди да вляза пак в стаята, известно време гледам синкавия дим от недоугасената цигара в пепелника. А после се изправям и описвам една невидима черта с ръка.</strong></p>
]]></content:encoded>
					
		
		
			</item>
	</channel>
</rss>
