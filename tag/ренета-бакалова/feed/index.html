<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ренета Бакалова | Двата бука</title>
	<atom:link href="https://dvatabuka.eu/tag/%d1%80%d0%b5%d0%bd%d0%b5%d1%82%d0%b0-%d0%b1%d0%b0%d0%ba%d0%b0%d0%bb%d0%be%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Tue, 29 Sep 2015 06:21:04 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Поетеси влизат в дуел</title>
		<link>https://dvatabuka.eu/%d0%bf%d0%be%d0%b5%d1%82%d0%b5%d1%81%d0%b8-%d0%b2%d0%bb%d0%b8%d0%b7%d0%b0%d1%82-%d0%b2-%d0%b4%d1%83%d0%b5%d0%bb/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 27 Sep 2015 21:04:13 +0000</pubDate>
				<category><![CDATA[България]]></category>
		<category><![CDATA[Благовеста Пугьова]]></category>
		<category><![CDATA[Благодатният четвъртък]]></category>
		<category><![CDATA[Петър Чухов]]></category>
		<category><![CDATA[поетически двубои]]></category>
		<category><![CDATA[Ренета Бакалова]]></category>
		<guid isPermaLink="false">http://dvatabuka.site/?p=7979</guid>

					<description><![CDATA[Две млади поетеси ще влязат в поетически двубой тази седмица. Благовеста Пугьова (със секундант Тома Марков) и Ренета Бакалова (със секундант Йоана Русева) ще кръстосат талантите си в клуб „Благодатният четвъртък” към Столична библиотека на 29 септември от 19 часа. Автор и [...] <a href="https://dvatabuka.eu/%d0%bf%d0%be%d0%b5%d1%82%d0%b5%d1%81%d0%b8-%d0%b2%d0%bb%d0%b8%d0%b7%d0%b0%d1%82-%d0%b2-%d0%b4%d1%83%d0%b5%d0%bb/" title="Поетеси влизат в дуел" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="aligncenter wp-image-7980 size-large" src="https://dvatabuka.eu/wp-content/uploads/2015/09/dvuboy-700x463.jpg" alt="dvuboy" width="700" height="463" srcset="https://dvatabuka.eu/wp-content/uploads/2015/09/dvuboy-700x463.jpg 700w, https://dvatabuka.eu/wp-content/uploads/2015/09/dvuboy-350x232.jpg 350w, https://dvatabuka.eu/wp-content/uploads/2015/09/dvuboy-220x146.jpg 220w, https://dvatabuka.eu/wp-content/uploads/2015/09/dvuboy.jpg 960w" sizes="(max-width: 700px) 100vw, 700px" /></p>
<p>Две млади поетеси ще влязат в поетически двубой тази седмица. <span id="fbPhotoSnowliftCaption" class="fbPhotosPhotoCaption" tabindex="0" data-ft="{&quot;tn&quot;:&quot;K&quot;}"><span class="hasCaption">Благовеста Пугьова (със секундант Тома Марков) и Ренета Бакалова (със секундант Йоана Русева)</span></span> ще кръстосат талантите си в клуб „Благодатният четвъртък” към Столична библиотека на 29 септември от 19 часа. <span id="fbPhotoSnowliftCaption" class="fbPhotosPhotoCaption" tabindex="0" data-ft="{&quot;tn&quot;:&quot;K&quot;}"><span class="hasCaption">Автор и водещ е Петър Чухов. </span></span>Входът е свободен.</p>
<p>Двубоят ще протече в четири тура:</p>
<p>I тур – всяка от двете дами ще се представи в рамките на 10 минути с най-доброто от поезията си.</p>
<p>II тур – всяка ще има по 10 минути, за да дискредитира опонентката си, представяйки на публиката нейни слаби, по своя преценка, творби.</p>
<p>След втория тур публиката ще има възможност да предложи дума или фраза като тема за импровизация. Предложенията, записани на листчета, ще бъдат събрани в шапка, от която водещият ще изтегли едно и това ще бъде темата, по която дамите ще пишат в продължение на 20 минути. През това време ще се проведе</p>
<p>III тур, в който секундантите ще разполагат всеки с по 10 минути, за да защитават своята дама и да нападат съперничката й.</p>
<p>И накрая,</p>
<p>IV тур – по 5 минути на всяка дама за прочитане на написаното току-що стихотворение по темата, зададена от публиката.</p>
<p>Публиката ще гласува след всеки тур за предпочетената авторка с предварително раздадените листчета като резултатите ще се изписват на табло, без обаче да се знае кои числа за кого се отнасят. Победилите поет и секундант ще бъдат обявени накрая, след като се съберат резултатите от гласуването.</p>
<p><strong>Ренета Бакалова</strong> e родена на 12 май 1991 г. в Пловдив. Завършва ЕГ „Иван Вазов“ (с профил немски и руски език) в родния си град. В момента следва в СУ „Свети Климент Охридски“ (специалност „Философия“). Отличена е с първа награда в раздел „Поезия“ на Националния студентски литературен конкурс „Боян Пенев“ през 2015 г. (след вторите награди за поезия и проза и награда на публиката в изданието на конкурса от 2014 г.) Има и други литературни отличия. През 2009 година е публикувана нейната първа стихосбирка – „Сънят на цигулките“.</p>
<p>&#8222;Благовеста, благата вест е, че &#8230;по-добрата ще победи!&#8220;, хвърля ръкавица към съперничката си Ренета.</p>
<p><strong>Благовеста Пугьова </strong>е родена на Благовещение през 1987 г. Завършва финанси в УНСС и данъчно право в London School of Economics. Oсновател e на инициативата „Подарете книга” – мрежа от доброволци, които подаряват книги и приятелство на деца, лишени от родителска грижа. Пише поезия, публикувала е в различни интернет и печатни издания. &#8222;Утре в десет на Луната” е първата й стихосбирка издадена от ИК Жанет 45 в края на 2014 г.</p>
<p>&#8222;Поезията била въплъщение на чувства, страхове, смелост и затова все била истинска и хубава. Ами&#8230; не е така! Има твърде много лоша поезия, има по-добра и малко по-лоша, дори има много много по-лоша. Пробвай да долепиш Константин Павлов до Недялко Йорданов – единият е по-добър и е ясно кой. В един двубой това се вижда и евала на Петър Чухов за идеята. Нямам търпение да започне!&#8220;, казва Благовеста преди битката.</p>
<p>Това ще е двадесет и третият поетически двубой, организиран от  Петър Чухов.<strong><br />
</strong></p>
<p><strong>За проекта</strong></p>
<p><img decoding="async" class="size-thumbnail wp-image-7981 alignright" src="https://dvatabuka.eu/wp-content/uploads/2015/09/petar-tchouhov-220x165.jpg" alt="petar-tchouhov" width="220" height="165" srcset="https://dvatabuka.eu/wp-content/uploads/2015/09/petar-tchouhov-220x165.jpg 220w, https://dvatabuka.eu/wp-content/uploads/2015/09/petar-tchouhov-350x263.jpg 350w, https://dvatabuka.eu/wp-content/uploads/2015/09/petar-tchouhov.jpg 500w" sizes="(max-width: 220px) 100vw, 220px" />Съвременната българска литература е парцелирана. Това създава условия много талантливи и интересни творци да се четат само от определен кръг публика и да са непознати за останалите читатели. Проектът “Поетически трубадурски двубои” цели да събере на едно място автори, които иначе трудно биха могли да се срещнат на литературни четения или по страниците на периодичните издания. От една страна това довежда различна публика и дава шанс на всеки от участниците да се представи пред нова аудитория, от друга – демонстрира как коренно различни като поетическо мислене творци подхождат към общи теми и проблеми. Формата на проявите – “трубадурски двубои” – създава атмосфера на непринуденост, ангажира публиката пряко в подкрепа на “своя” автор и във внимателно преценяване на неговите и “чуждите” достойнства.</p>
<p>Основният мотив на проекта “Поетически трубадурски двубои” е диалогът на различията, взаимното опознаване на авторите и различните публики. Опит за преодоляване на “лошата обозримост” в съвременната българска литература.</p>
<p>&nbsp;</p>
]]></content:encoded>
					
		
		
			</item>
	</channel>
</rss>
