<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Уилям Пол Йънг | Двата бука</title>
	<atom:link href="https://dvatabuka.eu/tag/%d1%83%d0%b8%d0%bb%d1%8f%d0%bc-%d0%bf%d0%be%d0%bb-%d0%b9%d1%8a%d0%bd%d0%b3/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 04 Feb 2018 14:58:07 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Нова книга от автора на &#8222;Колибата&#8220; разкрива лъжите за Бог</title>
		<link>https://dvatabuka.eu/%d0%bd%d0%be%d0%b2%d0%b0-%d0%ba%d0%bd%d0%b8%d0%b3%d0%b0-%d0%be%d1%82-%d0%b0%d0%b2%d1%82%d0%be%d1%80%d0%b0-%d0%bd%d0%b0-%d0%ba%d0%be%d0%bb%d0%b8%d0%b1%d0%b0%d1%82%d0%b0-%d1%80%d0%b0%d0%b7%d0%ba/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 04 Feb 2018 14:58:07 +0000</pubDate>
				<category><![CDATA[България]]></category>
		<category><![CDATA[Книжарничка]]></category>
		<category><![CDATA[колибата]]></category>
		<category><![CDATA[Уилям Пол Йънг]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=10342</guid>

					<description><![CDATA[След огромния международен успех на „Колибата“ Уилям Пол Йънг се завръща с нова книга. „Лъжите за Бог, в които вярваме“ е разтърсващ обзор на големите митове и предразсъдъци, с които подхождаме към Бог. За книгата В „Лъжите за Бог, в които вярваме“ [...] <a href="https://dvatabuka.eu/%d0%bd%d0%be%d0%b2%d0%b0-%d0%ba%d0%bd%d0%b8%d0%b3%d0%b0-%d0%be%d1%82-%d0%b0%d0%b2%d1%82%d0%be%d1%80%d0%b0-%d0%bd%d0%b0-%d0%ba%d0%be%d0%bb%d0%b8%d0%b1%d0%b0%d1%82%d0%b0-%d1%80%d0%b0%d0%b7%d0%ba/" title="Нова книга от автора на &#8222;Колибата&#8220; разкрива лъжите за Бог" class="read-more">Виж още ...</a>]]></description>
										<content:encoded><![CDATA[<p>След огромния международен успех на „Колибата“ Уилям Пол Йънг се завръща с нова книга. „Лъжите за Бог, в които вярваме“ е разтърсващ обзор на големите митове и предразсъдъци, с които подхождаме към Бог.</p>
<p><strong>За книгата</strong></p>
<p>В „Лъжите за Бог, в които вярваме“ авторът се опитва да ни помогне да намерим отговорите на въпросите за същността на Бог и да се освободим от страховете и предразсъдъците си. Той ни насърчава да преосмислим най-разпространените погрешни представи за Бог, като цитира Библията, позовава се на теологични източници и споделя забавни случки.</p>
<p>Тази книга няма за цел да налага строги дефиниции, нито да предизвиква ожесточени спорове. Тя е покана за диалог, призив за преосмисляне на втълпените ни догми. Преди всичко обаче тя е посветена на безусловната любов.</p>
<p><strong>За Уилям Пол Йънг</strong></p>
<p>Уилям Пол Йънг е роден в Канада, но заедно с тримата си по-малки братя и сестра е отгледан от своите родители мисионери сред първобитно племе в някогашната Холандска Нова Гвинея (днешната индонезийска провинция Ириан Джая). По-късно семейството се завръща в Канада, където баща му е пастор в множество църкви. Преди да постъпи в Канадския библейски колеж, Пол посещава повече от десет различни училища. Завършва курс по богословие в Уорнър Пасифик Колидж в град Портланд, щата Орегон. Докато живее в Орегон, Пол се запознава с Ким и сключва брак с нея. Заедно се радват на Божията благодат, имат шест деца, две снахи, а вече и двама внуци. Животът му е изпълнен с множество изпитания: сексуално насилие, извънбрачна връзка, банкрут и загуба на цялото имущество, смърт на близки хора. Но както обича да казва Уилям Йънг: <em>Фактите могат само да покажат какъв е бил животът на човека, но често пъти скриват какъв е той в действителност</em>.</p>
<p>Уилям Пол Йънг е автор на световните бестселъри „Колибата“, „Кръстопът“ и „Ева“, които са преведени на повече от 40 езика и от които са продадени над 22 милиона екземпляра. През 2017 г. излезе и едноименният филм по „Колибата“.</p>
<p>„Лъжите за Бог, в които вярваме“ е първото нехудожествено произведение на автора. В него той споделя наученото по неравния път на преосмисляне на собствените му теологични схващания. Книгата провокира размисъл върху грешните ни представи за Божията същност, втълпени ни не от някого другиго, а от самите нас.</p>
<p>***</p>
<p><em>Тази книга не предлага абсолютна сигурност. Изследването на „лъжите“ не води до окончателно, абсолютно виждане по темата. Тук по-скоро става дума за това да усетим вкуса на по-големите, по-значимите разговори. Всяка глава се отнася до твърдение, в което аз някога съм вярвал и отвъд което съм преминал. Възможно е вие да се идентифицирате с някои, а с други – не. Може да се съгласите или да не се съгласите със заключенията ми. Някои от тези идеи вероятно ще ви се сторят дълбоко провокативни, докато други ще ви изглеждат наивни и несериозни. Това е чудото и уникалността на нашите пътища и красотата на диалога и взаимосвързаността.</em></p>
<p>Уилям Пол Йън</p>
<p><strong><u>Откъс</u></strong></p>
<p><strong>Бог ни обича, но не ни харесва</strong></p>
<p>В средата на зимата в Северна Албърта, Канада, температурата е доста под нулата. Днес е един от онези дни, в които е толкова студено, че косъмчетата в носа са като тресчици, запушващи ноздрите, а при издишване дъхът се превръща в мъгла. Роден съм недалеч от този град, в прериите на север.</p>
<p>&#8211; Поне студът е сух – обажда се някой.</p>
<p>Така е, но това не е успокоение.</p>
<p>Влизаме в сградата и аз развивам защитните пластове облекло, заменяйки ги с топлината, която предлага това място на пленничество. Дошли сме на посещение в женския затвор. Жените, които ме помолиха да дойда и да говоря, ми казаха, че десетките екземпляри на моя роман „Колибата“ много се търсят и книгата има ефект. Управата е дала на затворниците „таймаут“ като възможност да помислят върху живота и решенията си – нещо, което хората извън тези стени трудно могат да направят. Днес жените са тук, защото сами са избрали да прекарат един час с мен. Благодарен съм за присъствието им.</p>
<p>Този, който има очи, ще открие удивителни неща, скрити зад привидната безчувственост и привидно закоравялото сърце. Повечето от жените са тук заради объркали се лични взаимоотношения и преживените предателства и загуби са видими в предизвикателното им поведение и зле прикрития срам. Чувствам се като у дома си сред изстрадалите и наранените. Това са моите хора, нашите хора.</p>
<p>Не помня за какво говорих. Вероятно за нещо, свързано със затворите в собствения ми живот, за местата, които ми станаха скъпи, защото познавах само тях; за това как предпочитаме сигурността на болката пред риска да се доверим отново на някого. Дълбоко наранените души заплакаха. Канадският поет и музикант Брус Кокбърн би го нарекъл „мълва за слава“. Изгубени пари, изгубени овце, изгубени синове, но не просто някакви – това са <em>моите</em> синове, <em>моите</em> овце, <em>моите</em> пари.</p>
<p><em>Наистина ли мислите, че Татко е привързан към мен?</em></p>
<p>Спирам да говоря и само няколко от жените си тръгват. Останалите изчакват, за да ми дадат да подпиша книгата им. Прегръщам ги всичките, което, сигурен съм, е в разрез с всякакви правила. Но от известно време нарушавам подобни разпоредби и не се е случвало някой да попречи на тези свещени срещи. Една жена стои и чака, тялото й е напрегнато от емоции. Когато просто я прегръщам, сякаш взривявам динамит, който отприщва язовирна стена. В продължение на няколко минути тя хлипа неконтролируемо. Прошепвам й, че всичко е наред, че имам и други ризи, че я държа и може да е спокойна. Няма как да проумея всичкото страдание и човечност, които прииждат при това леко докосване, но тя страда истински, дълбоко и много болезнено.</p>
<p>Накрая тя успява да спре риданията и да прошепне накъсано:</p>
<p>&#8211; Наистина ли мислите, че Татко е привързан към мен?</p>
<p>Ето го въпроса. Това крехко човешко същество ми поверява този толкова голям въпрос. Дори хората, които не вярват, че има Бог, отчаяно искат да знаят, че има любов и че тя ни познава такива, каквито сме. Нещо повече – един вътрешен подтик ни кара да поемем риска и да попитаме някой или Някой: Намираш ли в мен нещо привлекателно, нещо хубаво, нещо достойно да бъде обичано?</p>
<p>В една сцена от „Колибата“ главният герой Макензи е подложен на изпитание. Той е застанал пред София – Божията мъдрост, която го пита за любовта му към неговите деца. По-точно въпросът й е кое от петте си деца обича най-много.</p>
<p>Всеки нормален родител ще ви каже, че на този въпрос е невъзможно да се отговори. С жена ми Ким имаме шест. Когато се роди най-голямото, не можехме да си представим, че ще сме способни да обичаме друго дете – първото я изчерпа докрай. После обаче дойде второто и изведнъж любовта доби нова дълбочина, която дотогава или не бе съществувала, или бе в латентно състояние. Сякаш всяко дете носи със себе си дара на любовта, която се натрупва в сърцата на родителите.</p>
<p>В религиозната субкултура, в която израснах, всички знаехме, че Бог е любов. Ние непрестанно го казвахме и пеехме, докато смисълът не се поизгуби. Бог просто бе любов и толкоз. Все едно внучето да каже: „Но вие трябва да ме обичате – нали сте мои баба и дядо“.</p>
<p>Но да кажем, че „Бог е любов“, не отговаря на въпроса ни, нали? Ето защо аз се стремя да го перифразирам в „Бог те обича“ и така да откроя обекта на непоколебимата Божия любов – нас самите. Затова навсякъде в „Колибата“ Татко казва: „Изпитвам особена привързаност към него/нея“. Огромна е разликата между това да кажеш „Обичам те“ – което поставя ударението върху мен – и да кажеш „Изпитвам особена привързаност към теб“ – което откроява теб самия. И двете са верни, но второто някак разкъсва тревогата на душата ни и казва: „Да, знам, че ме обичаш, но познаваш ли ме и харесваш ли ме? Ти обичаш, защото такава е същността ти, но има ли нещо в мен, което заслужава обич? „Виждаш“ ли ме и харесваш ли това, което „виждаш“?“.</p>
<p>&#8211; Наистина ли мислите – прошепва тя накъсано, – че Татко е привързан към мен?</p>
<p>Прегръщам я още по-силно.</p>
<p>&#8211; Да – отвръщам също шепнешком и двамата се разтваряме в порой от сълзи. – Татко изпитва особена привързаност към теб!</p>
<p>След малко, вече привидно овладяла емоциите си, тя вдига очи и ме поглежда за първи път.</p>
<p>&#8211; Това ми стига. Това ми стига.</p>
<p>След още една прегръдка тя излиза, а аз си мисля: „Скъпа, това би трябвало да стига на всички ни!“.</p>
]]></content:encoded>
					
		
		
			</item>
	</channel>
</rss>
