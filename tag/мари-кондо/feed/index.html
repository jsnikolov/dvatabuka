<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Мари Кондо | Двата бука</title>
	<atom:link href="https://dvatabuka.eu/tag/%d0%bc%d0%b0%d1%80%d0%b8-%d0%ba%d0%be%d0%bd%d0%b4%d0%be/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 19 May 2016 16:03:38 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>19 стъпки, с които да въведете ред в дома си</title>
		<link>https://dvatabuka.eu/19-%d1%81%d1%82%d1%8a%d0%bf%d0%ba%d0%b8-%d1%81-%d0%ba%d0%be%d0%b8%d1%82%d0%be-%d0%b4%d0%b0-%d0%b2%d1%8a%d0%b2%d0%b5%d0%b4%d0%b5%d1%82%d0%b5-%d1%80%d0%b5%d0%b4-%d0%b2-%d0%b4%d0%be%d0%bc%d0%b0-%d1%81/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 19 May 2016 10:50:41 +0000</pubDate>
				<category><![CDATA[Любопитно]]></category>
		<category><![CDATA[бард]]></category>
		<category><![CDATA[Мари Кондо]]></category>
		<guid isPermaLink="false">http://dvatabuka.site/?p=9465</guid>

					<description><![CDATA[Мари Кондо е лайфстайл знаменитост, която притежава чудотворната способност да помага на хората да въведат ред в домовете си завинаги. Тя е написала две книги, едната от които е „Магията на подреждането“ (издадена у нас под знака на &#8222;Бард&#8220;), и дори си [...] <a href="https://dvatabuka.eu/19-%d1%81%d1%82%d1%8a%d0%bf%d0%ba%d0%b8-%d1%81-%d0%ba%d0%be%d0%b8%d1%82%d0%be-%d0%b4%d0%b0-%d0%b2%d1%8a%d0%b2%d0%b5%d0%b4%d0%b5%d1%82%d0%b5-%d1%80%d0%b5%d0%b4-%d0%b2-%d0%b4%d0%be%d0%bc%d0%b0-%d1%81/" title="19 стъпки, с които да въведете ред в дома си" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="aligncenter wp-image-9470 size-large" src="https://dvatabuka.eu/wp-content/uploads/2016/05/Mari1-700x366.png" alt="Mari1" width="700" height="366" srcset="https://dvatabuka.eu/wp-content/uploads/2016/05/Mari1-700x366.png 700w, https://dvatabuka.eu/wp-content/uploads/2016/05/Mari1-350x183.png 350w, https://dvatabuka.eu/wp-content/uploads/2016/05/Mari1-220x115.png 220w, https://dvatabuka.eu/wp-content/uploads/2016/05/Mari1.png 1200w" sizes="(max-width: 700px) 100vw, 700px" /></p>
<p>Мари Кондо е лайфстайл знаменитост, която притежава чудотворната способност да помага на хората да въведат ред в домовете си завинаги. Тя е написала две книги, едната от които е „Магията на подреждането“ (издадена у нас под знака на &#8222;Бард&#8220;), и дори си е заслужила място сред стоте най-влиятелни личности на списание „Тайм“ за 2015 г.</p>
<p>Кондо помага на своите клиенти и читатели да подреждат домовете си по метода „КонМари“, който тя усъвършенства още откакто е била японска тийнейджърка с мания за подреждане.</p>
<p>Какъв е ключът ли? Пазете само нещата, които ви „носят радост“ или ви карат да се чувствате добре. Според Кондо, ако нещо в дома ви не ви носи радост, трябва да му благодарите за работата, която ви е свършило, и да се отървете от него.</p>
<p>За да разберете как да прилагате техниките на Кондо, вижте тези 19 лесни стъпки за прилагане на метода й.</p>
<p>1. Мари Кондо вярва, че трябва да прочистите дома си от всичко, което не ви носи радост. Като разчистите всичко наведнъж, „можете чувствително да промените умствената си нагласа“.</p>
<p>2. Преди да започнете с чистенето, си представете как искате да изглежда вашият дом и вашият живот. „Мислете в конкретна насока, за да можете ясно да си представите какво би било усещането да живеете в подреден дом без излишни вещи“, пише тя в „Магията на подреждането“.</p>
<p>3. Във втората си книга Кондо отбелязва колко е важно да си създадете ваше собствено дзен място, без значение дали това ще е спалнята, кухнята или ъгълът на някоя стая. Това място ще ви прави щастливи и ще ви дава енергия.</p>
<p><img decoding="async" class="alignleft size-thumbnail wp-image-9466" src="https://dvatabuka.eu/wp-content/uploads/2016/05/Konmari-Drawing-1-c-Natsuno-Ichigo-220x147.jpg" alt="Konmari Drawing 1 (c) Natsuno Ichigo" width="220" height="147" srcset="https://dvatabuka.eu/wp-content/uploads/2016/05/Konmari-Drawing-1-c-Natsuno-Ichigo-220x147.jpg 220w, https://dvatabuka.eu/wp-content/uploads/2016/05/Konmari-Drawing-1-c-Natsuno-Ichigo-350x234.jpg 350w, https://dvatabuka.eu/wp-content/uploads/2016/05/Konmari-Drawing-1-c-Natsuno-Ichigo-700x467.jpg 700w" sizes="(max-width: 220px) 100vw, 220px" />4. За да започнете с подреждането, съберете на едно място всички еднотипни вещи от цялото жилище, било то дрехи, книги или тенджери и тигани, и докоснете всеки предмет поотделно. Запитайте се дали ви носи радост.</p>
<p>5. Всичко, което не носи радост, се изхвърля. Ако дадена вещ ви радва, Кондо казва, че „ще усетите прилив на енергия.“</p>
<p>6. Разчиствайте в правилния ред. Започнете с дрехите, след това книгите, всички видове листове и документи, различните дреболии и чак накрая предметите със сантиментална стойност. Докато стигнете до вещите за спомен, вече ще сте се настроили на вълната на Кондо.</p>
<p>7. Не понижавайте дрехите си до домашно облекло. Ако няма да носите някоя тениска, я махнете. Кондо сравнява домашните дрехи с патерица, която ни помага да задържим това, от което би трябвало да се отървем.</p>
<p>8. Навик ни е да пазим и неща, които мислим, че може някога да ни потрябват. „Повярвайте ми, никога няма да потрябват &#8211; пише Кондо в последната си книга. &#8211; По-добре ще ви е без тях.“ Ако все пак ви потрябват, можете да си купите нови, които ще ви носят радост.</p>
<p>9. Също така не си правете труда да складирате сезонни дрехи. Според Кондо веднага щом изчезнат от погледа, си отиват и от съзнанието и ги забравяте.</p>
<p>10. Ако ви е трудно да изхвърлите нещо, помислете защо сте привързани към него? Купували ли сте рокля, която никога не сте носили? Благодарете на предмета, задето ви е служил в живота, и продължете напред.</p>
<p>11. Отървете се от всичко ненужно, преди да започнете да мислите за места за съхранение. „Щом се научите да подбирате притежанията си както трябва, ще ви останат само тези, които идеално ще се побират в пространството, с което разполагате в момента.“</p>
<p>12. „Експертите по съхраняване на неща са вещомани“, пише Кондо в първата си книга. Вместо да купувате разделители или да прилагате най-новите техники за нареждане, бъдете честни със себе си и първо се отървете от всички ненужни вещи.</p>
<p>13. Кондо твърди, че след прилагането на нейния метод всичките й клиенти са стигнали до момент, в който „изведнъж са знаели точно какво количество е достатъчно“. Тя го нарича „точния момент на прищракване“, след който никога вече няма да се върнете към старите си навици.</p>
<p>14. Щом подберете дрехите, които ви носят радост, е време да ги сгънете и приберете. Кондо смята, че сгъването трябва да е основен метод за съхраняване, и сгъва всички дрехи в идеално оформени правоъгълници, които могат да стоят изправени в шкаф.</p>
<p>15. Техниките за вертикално подреждане ще предпазят дрехите ви от намачкване. Също така ще можете да виждате всяка една дреха в шкафа.</p>
<p>16. Ако имате много чанти, най-добрият метод за съхранение е да ги слагате една в друга. Дръжте кожени чанти в кожени и платнените чанти – в платнени.</p>
<p>17. Създайте си навика всеки ден да изваждате всичко от чантата си, след като се приберете у дома. „Определете място на съдържанието на чантата“, настоява Кондо. С този навик ще позволите на чантата да си почине и никога няма да губите важни документи или разписки.</p>
<p>18. Недейте веднага да складирате новите си покупки. Махнете им етикетите и опаковките незабавно. „Приканвам ви да се въздържате от трупане на неща в излишък &#8211; пише Кондо. &#8211; Мисля, че чак когато разопаковате нещо, можете наистина да го наречете свое.“</p>
<p>19. Нека си го признаем – методът „КонМари“ е колкото предизвикателен, толкова и променящ живота. Но във втората си книга тя пише да не се напрягаме прекалено много заради него. Починете си, ако сте напрегнати, и запомнете, че „дори и да се провалите, къщата ви няма да гръмне“.</p>
<p><span style="text-decoration: underline;"><strong>Мъдростта на Кондо</strong></span></p>
<p><strong> <img decoding="async" class="alignleft size-thumbnail wp-image-9469" src="https://dvatabuka.eu/wp-content/uploads/2016/05/Konmari-Living-roomnæ-4-c-Natsuno-Ichigo-220x330.jpg" alt="Konmari Living roomn+æ-4 (c) Natsuno Ichigo" width="220" height="330" srcset="https://dvatabuka.eu/wp-content/uploads/2016/05/Konmari-Living-roomnæ-4-c-Natsuno-Ichigo-220x330.jpg 220w, https://dvatabuka.eu/wp-content/uploads/2016/05/Konmari-Living-roomnæ-4-c-Natsuno-Ichigo-350x525.jpg 350w, https://dvatabuka.eu/wp-content/uploads/2016/05/Konmari-Living-roomnæ-4-c-Natsuno-Ichigo-700x1050.jpg 700w, https://dvatabuka.eu/wp-content/uploads/2016/05/Konmari-Living-roomnæ-4-c-Natsuno-Ichigo.jpg 1501w" sizes="(max-width: 220px) 100vw, 220px" /> Носи ли ви радост?</strong></p>
<p>Методът „КонМари“, създаден от Мари Кондо и кръстен на нея, се състои в това да прегледаме всичко, ама наистина всичко в дома си и сериозно да се запитаме кое наистина ни носи прилив на радост. Ако не го прави, тогава си отива…</p>
<p><strong>Хвърляй, хвърляй, хвърляй</strong></p>
<p>Методът да пазим само това, което ни носи радост, означава да изхвърлим доста неща. Според Кондо средното количество изхвърлени вещи от нейни клиенти е двайсет-трийсет 45-литрови торби за двучленно семейство, а за тричленно се доближава до седемдесет торби. Тя споменава един случай за двойка, която изхвърлила 200 торби.</p>
<p><strong>Отнасяйте се добре с чорапите си</strong></p>
<p>Каквото и да мислим за хората, които си общуват с неодушевени предмети, това е част от чара на книгата. Според метода трябва да се отнасяме с уважение към притежанията си. Кондо е направо ужасена от начина, по който някои от клиентите й се отнасят с чорапите си. Те ги навиват на топка или здраво ги връзват (опааа!). Чорапите ни служат вярно и трябва да се отнасяме с тях по-добре, казва тя, затова е нужно да бъдат внимателно сгъвани и оставяни да си почиват след добре свършената работа.</p>
<p><strong>Разпределяйте по категории, а не по стаи</strong></p>
<p>Когато подреждаме последователно само по едно пространство, „не можем да възприемем цялостния обем и съответно никога няма да можем да приключим с чистенето“, казва Кондо. Според нея това противоречи на конвенционалните съвети за подреждане, но е от голямо значение за успеха на метода. „Трупането се причинява от това, че не знаем какво всъщност притежаваме“, казва тя. Но ако разделяме по категории (дрехи в единия ден, книги на следващия) и извадим всички вещи от категорията, можем да видим какво имаме и съответно какво трябва да изхвърлим.</p>
<p><strong>Място за всичко</strong></p>
<p>Методът е прост: трябва да знаем какво да задържим и да решим къде да го сложим. Така че определете място за всичко. Ако не последвате този съвет, домът ви много скоро ще се задръсти отново. „Успешното подреждане включва само две основни решения: изхвърляне и определяне на място за съхранение на вещите“, казва Кондо.</p>
<p><strong>Научете се да сгъвате добре</strong></p>
<p>„Сгъването всъщност представлява диалог между нас и гардероба ни“, казва Мари Кондо.<br />
Като сгъваме дрехите си по подходящ начин (за който тя предоставя подробни инструкции), се отнасяме към тях с уважение. Те ще изглеждат по-добре, ще издържат по-дълго и с един поглед ще можем да виждаме какво имаме. Тя е привърженик на шкафове и чекмеджета, особено на евтините прозрачни пластмасови кутии. Препоръчва да подредим съдържанието на гардероба си така, че да виждаме веднага всичко, което имаме.</p>
<p><strong>Благодарете на обувките си</strong></p>
<p>Сваляйте обувките си, когато като се приберете вечер, благодарете им за усърдната работа и ги приберете. Същото се отнася и за дамската чанта. Когато Кондо се прибере вкъщи, тя благодари на обувките си, прибира ги, изпразва чантата си, маха от портмонето си разписки и каквото друго е събирала през деня, и изхвърля или слага всичко там където му е мястото. Така къщата й и чантата й не се задръстват с вещи и може лесно да открие всичко, когато й потрябва.</p>
<p><strong>Не слагайте неща върху открити повърхности в банята</strong></p>
<p>Кондо мрази да вижда шампоани и други подобни, оставени отвън. Според нея е също толкова просто да ни стане навик да прибираме всички неща и да ги изваждаме, когато са ни нужни. Това ни спестява почистването им и бъркотията, която създават.</p>
<p><strong>Не слагайте неща н</strong><strong>а плотовете в кухнята</strong></p>
<p>Същото се отнася и за нещата, които се трупат около кухненската мивка. Предвидете си място в шкафа под мивката за гъби, парцали и почистващи препарати, вместо да заемат пространство на плота.</p>
<p><strong><img loading="lazy" decoding="async" class="alignleft size-thumbnail wp-image-9468" src="https://dvatabuka.eu/wp-content/uploads/2016/05/Konmari-Drawing-3-c-Natsuno-Ichigo-1-220x147.jpg" alt="Konmari Drawing 3 (c) Natsuno Ichigo" width="220" height="147" srcset="https://dvatabuka.eu/wp-content/uploads/2016/05/Konmari-Drawing-3-c-Natsuno-Ichigo-1-220x147.jpg 220w, https://dvatabuka.eu/wp-content/uploads/2016/05/Konmari-Drawing-3-c-Natsuno-Ichigo-1-350x233.jpg 350w, https://dvatabuka.eu/wp-content/uploads/2016/05/Konmari-Drawing-3-c-Natsuno-Ichigo-1-700x467.jpg 700w" sizes="auto, (max-width: 220px) 100vw, 220px" />Комоно – чекмеджето за всичко</strong></p>
<p>На японски комоно се отнася за всички дреболийки и боклукченца, които държим в общ шкаф някъде в дома си. Кондо знае, че във всеки дом, който посети, ще има комоно – чекмедже или кутия, пълна с дребни монети, фиби, резервни копчета, талисманчета, батерии, които може и да не работят.</p>
<p><strong>Направете чистка на боклука</strong></p>
<p>„Не пазете вещи „просто защото…“ &#8211; казва тя. &#8211; Приканвам ви да направите инвентаризация на цялото си комоно и да запазите само онова, и то наистина само онова, което ви носи радост.“</p>
<p><strong>Складирането не е решение</strong></p>
<p>„Повечето хора се хвърлят на методи за съхранение, които обещават бързи и удобни начини за премахване на видимата бъркотия“, казва Кондо. Но прибирането на вещите „създава само илюзията, че проблемът с бъркотията е решен“.</p>
<p><strong>Инвентаризирайте</strong></p>
<p>Кондо споменава, че безброй клиенти се оплакват, че нямат достатъчно място, а истинският проблем е, че разполагат с много повече вещи, отколкото се нуждаят или искат. Тя вярва, че първо трябва да се сортира и изхвърля, а след това да се създаде проста система за съхранение.</p>
<p><strong>Направете го веднъж</strong></p>
<p>Често цитираната мъдрост, че трябва да се подрежда по малко всеки ден, не върши работа според Кондо. Тя смята, че всичко трябва да се свърши наведнъж и да се приключи, след което къщата ще е старателно подредена. Като се прави по малко всеки ден, никога няма да има край.<br />
„По-добре е да разчистите бързо и да го приключите. Защо ли? Защото смисълът на живота не се свежда до чистене.“ Такива сладки слова са като мед за ушите на нас, разхвърляните хора.</p>
<p><strong>Погрижете се за книгите, вестниците и хартиите</strong></p>
<p>Според Кондо, като пазите само книгите, които обичате, можете да откриете истинските си интереси, „Пазете онези, които ви правят щастливи дори само като ги гледате на рафтовете“, казва тя.</p>
<p>Що се отнася до вестниците и хартиите, „моят основен принцип за подреждането им е да ги изхвърля всичките… Те никога няма да предизвикат радост“. Харесва ми как звучи, но не съм сигурна, че данъчните биха били на същото мнение!</p>
<p><strong>Раздялата</strong></p>
<p>„Може да ми потрябва някога“ или „срамота е да се изхвърли“ са някои от познатите възражения, които прилагаме, когато трябва да се разделим с нещата си. С моята склонност към трупане на вещи тази ситуация ми е много позната. Дънките, които някой ден може отново да ни станат, планинарските обувки, които може да обуем пак следващия път, когато тръгнем на 30-километров поход, дрехи, които може би пак ще са на мода след двайсет години… Списъкът продължава до безкрай, но всички тези вещи само ни пречат да се наслаждаваме на нещата, които имаме.</p>
<p>Така че ако изхвърлянето ви звучи като прахосничество, си помислете как ще се радвате повече на това, което имате, което пък може да означава, че ще купувате по-малко. „Повечето хора се изумяват от това, което притежават &#8211; казва Кондо. &#8211; За да цените наистина нещата, които са важни за вас, трябва първо да махнете тези, които са си изпълнили предназначението… Разделете се с тях с благодарност.“</p>
<p><strong>Живейте в настоящето</strong></p>
<p>Изхвърлянето на вещи е и начин да се сбогуваме с миналото. От всички снимки, стари училищни униформи, писма, бележници трябва да се пазят само тези, които „носят радост“. Така освобождавате място за настоящето.</p>
<p>Кондо има и много клиенти, които трупат, защото са несигурни относно бъдещето. Тя дава пример с клиенти, които имат 60 четки за зъби, 30 кутии с прозрачно фолио, 80 ролки тоалетна хартия. Те постоянно се тревожат, че нещо ще им свърши и сякаш никога нямат достатъчно от него. Чак когато направят основен преглед на всичко, осъзнават колко много неща са натрупали.</p>
<p>„Най-добрият начин да разберем от какво наистина имаме нужда, е да се отървем от това, от което нямаме нужда“, казва тя.</p>
<p><strong>Сбогувайте се с подаръците</strong></p>
<p>Много от нещата, които пазим, са подаръци от доброжелателни приятели и роднини. Не можем да си представим как ще се разделим с тях, защото са ни подарени от любими хора и не искаме да ги обидим дори когато тези неща не ни харесват и никога не ги ползваме. Просто благодарете на тези подаръци и ги махнете, приканва Кондо.</p>
<p><strong><img loading="lazy" decoding="async" class="alignleft size-thumbnail wp-image-9471" src="https://dvatabuka.eu/wp-content/uploads/2016/05/Mari2-220x115.png" alt="Mari2" width="220" height="115" srcset="https://dvatabuka.eu/wp-content/uploads/2016/05/Mari2-220x115.png 220w, https://dvatabuka.eu/wp-content/uploads/2016/05/Mari2-350x183.png 350w, https://dvatabuka.eu/wp-content/uploads/2016/05/Mari2-700x366.png 700w, https://dvatabuka.eu/wp-content/uploads/2016/05/Mari2.png 1200w" sizes="auto, (max-width: 220px) 100vw, 220px" /></strong><strong>Пазете точното количество</strong></p>
<p>Ако не си падате по минималистични пространства, не се тревожете. Домът ви със сигурност ще бъде по-празен, ако следвате методите на Кондо, но имайте предвид, че като задържите само това, което ви „носи радост“, все още можете да живеете в стила, който обичате. С принципа „Дали носи радост?“ е по-вероятно да запазите количеството вещи, което е подходящо за вас, в сравнение с други принципи, като „Ползвали ли сте го през последните шест месеца?“</p>
<p><span style="text-decoration: underline;"><strong>Пазаруване в „Антрополоджи“ с Мари Кондо</strong></span></p>
<p>Методът на Мари Кондо се основава на максимите „Първо хвърляйте, после прибирайте“ и „Нека подреждането да е специално събитие, а не всекидневно задължение“.</p>
<p>Наскоро трийсетгодишната Мари Кондо, която е японска консултантка по подреждане на дома и автор на „Магията на подреждането“ (с четири милиона копия, продадени в световен мащаб), намери време един следобед, преди следващото си промотиране, за да отиде на пазар. Гостуваше в Ню Йорк за галавечерята на списание „Тайм“.</p>
<p>Методът на Мари Кондо се основава на максимите „Първо хвърляйте, после прибирайте“ и „Нека подреждането да е специално събитие, а не всекидневно задължение“. Следващото издание на книгата на Кондо може да включва и притурка с правилата на КонМари за пазаруването.<br />
Кондо избира най-големия магазин на „Антрополоджи“ в центъра „Рокфелер“. Марката се слави със своите ексцентрични бохемски рокли и флорални кувертюри. „Много са нежни и момичешки“, споделя тя с помощта на преводач.</p>
<p><strong>Преди да започнете, си представете покупката си.</strong></p>
<p>„В ума си имам образ на това, което искам, без значение дали е леко яке или гащеризон – казва тя, положила ръка върху купчина блузи. Позира за снимки на входа на магазина на своя съпруг, мениджъра и фотограф Такуми Кауахара. – Веднага мога да преценя дали това, което искам, го има в магазина.“ Кондо се стреми да пазарува само когато изникне нужда, но признава, че се случват и спонтанни покупки.</p>
<p><strong>Всяка дреха играе различна роля.</strong></p>
<p>Пазаруването започва с избора: „Това за професионалния ми живот ли е, или за личния?“. Облеклото й се състои от бял вълнен блейзър с три четвърти ръкави, тясна бяла рокля до коляното и черни лачени обувки. В професионалния си живот тя винаги се облича в бяло, защото цветът се свързва с чистота и подреденост. „Това е част от запазената ми марка – обяснява Кондо. – Моят отличителен цвят. Така лесно ме разпознават.“</p>
<p><strong>Не се чудете за дрехи, които не са с вашия размер.</strong></p>
<p>„Тъй като съм много ниска, първото нещо, за което мисля, е дали дрехите са с моя размер. Ако някоя дреха е твърде дълга, дори не я поглеждам.“ В раздела за дребни жени Кондо открива по-малък размер на синьо-бялата рокля „ Ева Франко“, която си беше харесала в друг раздел.</p>
<p><strong>Отминавайте дрехи, които не ви носят радост.</strong></p>
<p>Докато минава покрай рафтове с дънки и тъмносини раирани тениски, тя не докосва почти нищо. Споделя, че рядко носи панталони, защото преди няколко години престанали да й носят радост.<br />
Първо обиколете целия магазин и вземете всичко, което искате да премерите.<br />
Преди да слезе на долния етаж на магазина, Кондо възкликва: „Магазинът е огромен!“<br />
Взема една къса роба с цвят на морска пяна, с бродирани червени цветя. „Обикновено не си избирам толкова много дрехи. &#8211; Мъжът й вече държи десет закачалки. &#8211; Много рядко се случва.“</p>
<p><strong>Пазарувайте сами.</strong></p>
<p>Успешното пазаруване изисква меренето на много дрехи, което би било изнервящо за всеки, който ви придружава. Кондо предпочита да пазарува сама, но понякога е в компанията на своя съпруг, чието мнение тя иска дори когато вече е взела решение. Продавач-консултантка с леопардови обувки нарежда роклите в съблекалнята и я уверява: „Изобщо не са толкова много!“.</p>
<p><strong>Обичайте своя размер.</strong></p>
<p>Кондо очаква първото си дете тази година, но споделя, че не се притеснява как ще изглежда тялото й след това. „Ще купувам само това, което ми става Ако искам да отслабна, първо ще направя това и след това ще пазарувам.“</p>
<p><strong>Намалявайте бройката в съответствие с вътрешното си чувство.</strong></p>
<p>От десетте рокли, които мери, Кондо избира само две. „Роклята с цветята беше симпатична, но не ми трябва наистина“, обяснява тя. Подава избраните дрехи на съпруга си, който ги плаща на касата и се връща с плик с марката на магазина.</p>
<p>Кондо излиза от магазина сияеща и щастлива, наметната с голям тренчкот. Изглежда изпълнена с радост.</p>
]]></content:encoded>
					
		
		
			</item>
	</channel>
</rss>
