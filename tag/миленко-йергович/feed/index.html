<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Миленко Йергович | Двата бука</title>
	<atom:link href="https://dvatabuka.eu/tag/%d0%bc%d0%b8%d0%bb%d0%b5%d0%bd%d0%ba%d0%be-%d0%b9%d0%b5%d1%80%d0%b3%d0%be%d0%b2%d0%b8%d1%87/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Wed, 23 Sep 2015 22:17:26 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Миленко Йергович с премиери в София и Пловдив</title>
		<link>https://dvatabuka.eu/%d0%bc%d0%b8%d0%bb%d0%b5%d0%bd%d0%ba%d0%be-%d0%b9%d0%b5%d1%80%d0%b3%d0%be%d0%b2%d0%b8%d1%87-%d1%81-%d0%bf%d1%80%d0%b5%d0%bc%d0%b8%d0%b5%d1%80%d0%b8-%d0%b2-%d1%81%d0%be%d1%84%d0%b8%d1%8f-%d0%b8-%d0%bf/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 20 Sep 2015 17:36:19 +0000</pubDate>
				<category><![CDATA[България]]></category>
		<category><![CDATA[Буик ривера]]></category>
		<category><![CDATA[Жанет 45]]></category>
		<category><![CDATA[Летера]]></category>
		<category><![CDATA[Мама Леоне]]></category>
		<category><![CDATA[Миленко Йергович]]></category>
		<category><![CDATA[Орехови двори]]></category>
		<category><![CDATA[Панорама]]></category>
		<category><![CDATA[Сараевско Марлборо]]></category>
		<guid isPermaLink="false">http://dvatabuka.site/?p=7930</guid>

					<description><![CDATA[Един от най-популярните и най-превеждани хърватски писатели &#8211; Миленко Йергович, пристига у нас, за да представи книгите си &#8222;Орехови двори&#8220;, &#8222;Сараевско Марлборо&#8220;, &#8222;Буик ривера&#8220; и &#8222;Мама Леоне&#8220;. Първата среща с него ще е в новооткрития клуб &#8222;Перото&#8220; в НДК на 23 септември (сряда) [...] <a href="https://dvatabuka.eu/%d0%bc%d0%b8%d0%bb%d0%b5%d0%bd%d0%ba%d0%be-%d0%b9%d0%b5%d1%80%d0%b3%d0%be%d0%b2%d0%b8%d1%87-%d1%81-%d0%bf%d1%80%d0%b5%d0%bc%d0%b8%d0%b5%d1%80%d0%b8-%d0%b2-%d1%81%d0%be%d1%84%d0%b8%d1%8f-%d0%b8-%d0%bf/" title="Миленко Йергович с премиери в София и Пловдив" class="read-more">Виж още ...</a>]]></description>
										<content:encoded><![CDATA[<p style="text-align: left;"><img fetchpriority="high" decoding="async" class="alignleft size-thumbnail wp-image-7931" src="https://dvatabuka.eu/wp-content/uploads/2015/09/Milenko-Yergovich-Poster_small-220x304.jpg" alt="Milenko Yergovich Poster_small" width="220" height="304" srcset="https://dvatabuka.eu/wp-content/uploads/2015/09/Milenko-Yergovich-Poster_small-220x304.jpg 220w, https://dvatabuka.eu/wp-content/uploads/2015/09/Milenko-Yergovich-Poster_small-350x484.jpg 350w, https://dvatabuka.eu/wp-content/uploads/2015/09/Milenko-Yergovich-Poster_small-700x968.jpg 700w, https://dvatabuka.eu/wp-content/uploads/2015/09/Milenko-Yergovich-Poster_small.jpg 741w" sizes="(max-width: 220px) 100vw, 220px" />Един от най-популярните и най-превеждани хърватски писатели &#8211; Миленко Йергович, пристига у нас, за да представи книгите си &#8222;Орехови двори&#8220;, &#8222;Сараевско Марлборо&#8220;, &#8222;Буик ривера&#8220; и &#8222;Мама Леоне&#8220;.</p>
<p style="text-align: left;">Първата среща с него ще е в новооткрития клуб &#8222;Перото&#8220; в НДК на 23 септември (сряда) от 17,30 ч. На следващия ден от 18,30 ч. е премиерата на книгите му в Библиотеката на СУ.</p>
<p style="text-align: left;">На 25 септември писателят ще ги представи в Студио 1 на Радио Пловдив от 18,30 ч. и ще получи почетен знак за принос към миротворчеството и световната култура от името на <span class="st">Висшето училище по агробизнес и развитие на регионите</span>.</p>
<p style="text-align: left;"><strong>&#8222;Орехови двори&#8220;</strong> (издателство  „Летера“, 2015, превод от Рада Шарланджиева) е знаков роман в творчеството на световноизвестния писател Миленко Йергович, който повежда читателя през силно политизираната и драматична история на Западните Балкани от разпадането на Османската империя, през бомбардировката на Дубровник в началото на 90-те години на ХХ в., до наши дни. Епично-драматичната семейна сага пресъздава мащабна панорама на миналия век чрез живота, крушенията и съдбите на пет поколения от един дубровнишки род, които историята разпилява из земите на Западните Балкани и Средиземноморието. „Орехови двори“ е епохална творба в балканската и европейската литература (Льо Монд дипломатик). Критиката определя творбата като „големия роман“ в литературите на Стария континент през последните години, а Миленко Йергович – като европейския Маркес.</p>
<p style="text-align: left;"><strong>&#8222;Сараевско Марлборо&#8220;</strong> (ИК Жанет 45, 2015, превод Русанка Ляпова) разказва за “нормалния живот при ненормални обстоятелства”. В Босна и Херцеговина от началото на 90-те години православни, мюсюлмани и католици съжителстват в разбирателство от векове: кои са добрите и кои – лошите, когато чужди политически кроежи ги изправят едни срещу други с оръжие в ръце? Лесен отговор няма и Миленко Йергович показва защо в този сборник с картини от делника през войната. В място и време, когато всичко губи познатия си смисъл и ежедневието с чудовищна лекота се превръща в ад, неочаквани предмети добиват стойност на символи, а най-обикновени хора изведнъж въплъщават цялото човешко величие, цялата човешка мизерия и цялата човешка трагедия.</p>
<p><strong>&#8222;Буик ривера&#8220;</strong> (издателство „Панорама“, 2012, превод Жела Георгиева) е драматичен разказ за двама мъже, сърбин и мюсюлманин, бегълци в дълбоката американска провинция от последната война в Босна. Потърсили убежище от страховете си в един чужд и нелогичен за тях свят, двамата балканци стават жерта на собствената си неспособност да се издигнат над своята обремененост с предразсъдъците на напуснатия свят, но отхвърлят и парадоксите на намерения рай&#8220;. Една необикновена история, разказана майсторски, проникновено, духовито.</p>
<p><strong>&#8222;Мама Леоне&#8220;</strong> (Жанет 45, 2014, превод Русанка Ляпова) е естраден хит от 70-те. И навярно най-личната и драматичната от над 40-те книги на “хърватския босненец” Миленко Йергович. Първият цикъл от разкази в нея, Когато се родих, в коридора на родилното залая куче, здраво сшива с тънката нишка на детския поглед десетки съдби, цял свят от отношения, радости и разочарования. В една страна, където в течение на само век бушуват няколко войни и подредбата на нещата и начините на общуване минават през какви ли не, понякога кошмарни преображения; в една страна, която скоро вече дори няма да е една, момчето Миленко лови раци на плажа, яде бисквити от съчувствие, строи двореца на царица Забравка, размишлява над смъртта&#8230; Героите на втория цикъл, В този ден завърши историята на едно детство, са ощетените от тежкия разпад на Югославия: останалите и заминалите („хора, които правят всичко на чужд език“), завърналите се по въздуха или в спомените. „Малко умирам от тъга, а малко от смях“ е един от най-точните отзиви за първата половина на Мама Леоне, намерен във форум онлайн. „Балканите произвеждат повече история, отколкото могат да поемат“, фраза, приписвана на Чърчил, идеално обобщава втората половина. С предговор от автора за българските читатели – Краткият разказ, жанр от купето на влака.</p>
<p><strong>За автора и преводачите:</strong></p>
<p><strong>Миленко Йергович</strong> (1966, Сараево) се ражда и отрасва в Босна, но след студентските си години заживява в Хърватия, където именно се прочува като писател и публицист – през годините сътрудничи редовно както на сараевски и загребски вестници, така и на белградски и сплитски. Първата му публикувана книга е стихосбирката Обсерватория Варшава (1988), най-новите – автобиографичният роман в 1000 страници Род (2013) и сборникът с микроистории Тъкачницата за коприна на Леви (2014). Произведенията му, близо 40 (поезия, проза и есеистика) са преведени на повече от 20 езика, включително български (Мама Леоне, Буик Ривера, Орехови двори). Сборникът Сараевско Марлборо (1994) е прозаичният дебют на Йергович, писан за и по време на обсадата на Сараево  – той му донася огромна популярност и до днес се смята за негова върхова творба. На български книгата е публикувана за първи път в малък тираж през 1998 г. – настоящето издание е преработено, снабдено с бележки и допълнено с предговор от автора. По повод фона, на който се разгръщат историите от Сараевско Марлборо, в едно интервю за италианската преса отпреди 20 години авторът казва: „След смъртта на Тито през 1980 г. се завъди един шовинизъм, който аз наричам „примитивен“ и чийто създател и глашатай е сръбският президент Милошевич. Той породи, като отражения, ред други шовинизми, които заразиха Хърватия и сега трагично разкъсват Босна. Светът не познава главните действащи лица в тази ужасяваща ситуация, поради което често я описва подсладено и мелодраматично&#8230; В Босна, да не беше нашествието на четниците , никога нямаше да избухне война. Никога за петдесетте години югославски живот тук не се е стигало до конфликт между различните етноси. И това не беше заслуга на комунизма, а на естественото съжителство на културите в Босна. Ако някой днес пише, че моята страна е раздирана от гражданска война, значи нищо не е разбрал от Югославия и особено от Сараево&#8230;“</p>
<p><strong>Жела Георгиева</strong> е завършила Славянска филология в Софийския университет „Свети Климент Охридски”. Работила е като литературен сътрудник и редактор в Народна библиотека „Св.св. Кирил и Методий”, Радио София, издателство „Отечество”, списание и издателство „Панорама” при Съюза на преводачите в България.  Превела е десетки книги от руски, сръбски и хърватски език на автори като Владимир Короленко, Леонид Леонов, Вениамин Каверин, Гайто Газданов; Иво Андрич, Милорад Павич, Горан Петрович, Данило Киш; Дубравка Угрешич, Предраг Матвеевич, Миленко Йергович, Игор Щикс и др. За своята преводаческа и редакторска дейност е удостоена с награди на Съюза на преводачите в България, на Министерството на културата на Република България, на Сръбския ПЕН и на Сдружението на литературните преводачи на Република Сърбия.</p>
<p style="text-align: left;"><strong>Рада Шарланджиева</strong> е завъшила английската гимназия в София и английска филология в Софийския университет „Климент Охридски” със втора специалност сърбохърватски език и литература. Специализирала е френски език и литература в Париж. Превежда от английски, сърбохърватски и френски. Работила е като журналист в БТА,  дългогодишен издател в „Народна култура”, съветник по културна политика, координатор на Балканския политически клуб. Член е на Съюза на преводачите в България, на Съюза на българските журналисти и на Сдружение на български писатели. Сътрудник е на няколко български издателства и периодични издания за литература. Превела е произведения от Дорис Лесинг, Джо Ортън, Джек Керуак, Ф.С.Фицджералд, Ричард Бротиган, Джоун Дидиън, Сузан Зонтаг, Емил Чиоран, Иво Андрич, Давид Албахари, Миленко Йергович и др. Нейни преводи са удостоени с наградата „Христо Г. Данов” и наградата на Съюза на преводачите в България.</p>
<p style="text-align: left;"><strong>Русанка Ляпова</strong> (1966, Бургас) завършва английска гимназия в родния си град, но записва сърбохърватска филология в СУ Св. Климент Охридски, защото се влюбва в поезията на Васко Попа. Сред над 30-те книги от съвременни писатели от бивша Югославия, които е превела, има произведения на Давид Албахари, Йовица Ачин, Светислав Басара, Едо Попович, Фарук Шехич, Татяна Громача, Дубравка Угрешич&#8230; Съюзът на преводачите в България я е награждавал двукратно – за превода на романа на Милорад Павич Пейзаж, рисуван с чай (2010) и за този на сборника на Миленко Йергович Мама Леоне (2014). В интервю за сп. НЕЯ Русанка казва: „За мен преводът е вид любов. Това е първият импулс – превеждаш, защото ти харесва. И докато го правиш, изпитваш физическо усещане за текста, той ти се подчинява&#8230; Макар че чувството не е толкова на власт, колкото на взаимодействие и съизмерване. Не ставаш нито манипулатор на текста, нито слуга, а негов равен&#8230;“ Сараевско Марлборо е първата й преведена книга, към която тя се връща с радост и вълнение 17 години по-късно, за да я представи в обновен вид на читателите.</p>
<p><strong>Отзиви</strong></p>
<p style="text-align: left;"><em>Със стил, в който вълнението прелива в отстраненост, а лиризмът се редува с анатомична хладина, Йергович разказва историите на редови граждани, ненадейно заварили фронтовата линия под прозореца си, в училище, на пазара или като кошмарно присъствие, което се промъква между съседи и дори между отколешни приятели и съпрузи&#8230; <strong>Avvenire</strong></em></p>
<p><em>За наш късмет Йергович не е от онези, които съзерцават гробовете. Голямата му грижа са живите и в този сборник с разкази за Сараево и неговите жители той ги описва със сериозността, чувствителността, неординерния ум и деликатния хумор на майстор на кратката форма. <strong>The New Republic</strong></em></p>
<p><em>Сараево на Йергович е Спун Ривър, разкъсан от войната, и една причините за това е, че тук е разказана – с решимост, просмукана с тъга – не толкова жестокостта, колкото мъката. Във всяка история личностите се превръщат в персонажи и обратно в личности. Авторът ги извежда за миг на сцената на една литература, която уталожва краските и точно очертава контурите и контекста на “малките” събития за “малките” хора&#8230; Преди споменът за тези животи да е изчезнал, трябва да се направи така, че от тях да остане следа и знак – знак, че не са потънали напразно в безумието на света. <strong>Il Sole 24 ore</strong></em></p>
<p><em>Сборникът разчита на дребни детайли – един мъртъв кактус, пръстенът на бабата на разказвача, – за да обрисува притъпените реакции на хората пред опустошителната война в Босна. Нещо печално и подобно на съновидение сродява всички истории на Йергович и напомня на употребата на времето в Сънищата на Айнщайн на Алън Лайтман и размислите на Итало Калвино за местата в Невидимите градове, но книгата на Йергович е най-силната от трите. <strong>Newsday</strong></em></p>
<p><em>Няма нито един вестник, нито една телевизия, които да са съумели да ни покажат сараевската драма с подобна наситеност. <strong>L’Espresso</strong></em></p>
<p><em>Белязани от трагедията, надеждата и хумора истории на философски, религиозни, политически, исторически и практически теми: мъчното снабдяване с вода във военно време, радостта да откриеш любимия си бар непокътнат, чуждестранните журналисти в Сараево, бежанският поток. Йергович говори без претенции и праведен гняв – тук той е като външен наблюдател, който обича града си, ясно разбира цялата му сложност и ни разказва как той самият и другите са живели и умирали през войната. <strong>Geist</strong></em></p>
<p><em>Заговорим ли за балкански писатели, неизбежно изскача името на Иво Андрич – Нобелов лауреат за литература през 1961 г., автор на прочутата Мостът на Дрина. Също като знаменития си предшественик и Миленко Йергович е роден в Сараево и спокойно може да се каже, че е един от достойните наследници на литературата, на която Андрич е икона&#8230; <strong>Nouvelle Europe</strong></em></p>
<p><em>Литературата може да бъде някакъв вид спокойна журналистика. Или урок по история без свръхдоза от дати. Или дори психоаналитичен сеанс на всеослушание. Миленко Йергович успява да съчетае всичко това в книгите си.<strong> El País</strong></em></p>
<p style="text-align: left;"><em>Борхес пише: “Оригиналът е неверен спрямо превода.” Със сходна маневра Мама Леоне избягва автентичността в полза на парадокса. Като исторически документ, като художествена книга и дори като превод Мама Леоне озадачава ума на читателя, принуждава го сам да се ориентира сред подвеждащото в литературата и езика. Тези разкази са обвеяни от неизразимото, героите им са парализирани от спомена, загубата и угризението&#8230; поетични фрагменти, отчупени от мрамора на един по-голям наратив&#8230; <strong>Denver Quarterly</strong></em></p>
<p style="text-align: left;"><em>Мама Леоне е книга за загубата, както и за безнадеждния и красив опит загубеното да бъде възстановено&#8230; Йергович избягва всяка помпозност, като троши детството на героя си на цветни чирепи, всеки от които носи мъничко отражение от своя източник. <strong>Three Percent</strong></em></p>
<p style="text-align: left;"><em>Комплексен текст на много нива, който отлично показва защо Йергович е сред най-превежданите европейски автори&#8230; World Literature Today</em></p>
<p style="text-align: left;"><em>Миленко Йергович умее да сътвори истинско чудо от литературата и емоциите. И колкото и да четем неговите разкази, всеки път ще затаяваме дъх пред тайнствения миг, когато то се разкрива пред нас. <strong>Jutarnji list</strong></em></p>
<p style="text-align: left;"><em>Неподражаем урок за това, как може да се говори за Големите неща, без те ни най-малко да прозвучат изтъркано&#8230; Мама Леоне не е захаросан разказ за “доброто старо време”, лично и колективно, а минорна реконструкция на един несъвършен, но неповторим, свиден и роден Изгубен свят. <strong>Vreme</strong></em></p>
<p style="text-align: left;"><em>За всеобщо смайване Йергович умее да “експериментира” с концепцията за добротата (не само с начина, по който подрежда думите върху печатната страница). Не е обсебен нито от самия себе си, нито от идеята за формализиране на езика, а умее да очарова читателя с безукорното майсторство на класическите разказвачи. У него все още звучи традицията на изречените на глас, не просто написани изречения. Авторът може да е “невидим“ по стария начин, скрит зад третото лице единствено число, но ситуациите са безпощадно съвременни. <strong>Zarez</strong></em></p>
<p><strong>* * *</strong></p>
<p style="text-align: left;">В интервю за портала за литература и култура Стране по повод романа си Род (2014), на питане какво е за него литературата Миленко отговаря: „Това е един от въпросите, на които всеки ден, месец, година бих могъл да давам различен отговор. Днес, в края на август 2014 г. литературата е за мен биологично понятие. Както някой е маймуна, дъб, вирус или човек, така аз съм читател. Всичко, което правя, служи за поддържане на моята читателска екзистенция. Естествено, това, че съм писател, произтича от факта, че съм читател.”</p>
<p>В предговора към немското издание на Сараевско Марлборо италианският писател Клаудио Магрис пише: “Светът на Йергович е витален, вълнуващ, неспокоен. Витален заради всевъзможните премеждия на неговите самобитни герои, заради свойските им авантюри с кръчмите и съдбата, заради пречките, с които се сблъскват и от време на време успяват да надхитрят. Вълнуващ и нескопоен заради абсурдността, която го обгръща и руши, заради отчуждението, което прави възможно ужасното и тъпо насилие. У Йергович има огромно съчувствие и съпричастност към сетивния и ефимерен живот&#8230;”</p>
]]></content:encoded>
					
		
		
			</item>
	</channel>
</rss>
