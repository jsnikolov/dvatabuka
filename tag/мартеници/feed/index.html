<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>мартеници | Двата бука</title>
	<atom:link href="https://dvatabuka.eu/tag/%d0%bc%d0%b0%d1%80%d1%82%d0%b5%d0%bd%d0%b8%d1%86%d0%b8/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Tue, 01 Mar 2016 07:04:07 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Варосани гробници</title>
		<link>https://dvatabuka.eu/%d0%b2%d0%b0%d1%80%d0%be%d1%81%d0%b0%d0%bd%d0%b8-%d0%b3%d1%80%d0%be%d0%b1%d0%bd%d0%b8%d1%86%d0%b8/</link>
		
		<dc:creator><![CDATA[Венелина Стоянова]]></dc:creator>
		<pubDate>Tue, 01 Mar 2016 07:04:07 +0000</pubDate>
				<category><![CDATA[Цитати и откъси]]></category>
		<category><![CDATA[Деян Енев]]></category>
		<category><![CDATA[мартеници]]></category>
		<guid isPermaLink="false">http://dvatabuka.site/?p=9130</guid>

					<description><![CDATA[„Горко вам, книжници и фарисеи, лицемери, задето се оприличавате на варосани гробници, които отвън се виждат хубави, а вътре са пълни с мъртвешки кости и с всяка нечистота.” (Матей 23:27) Текстът, който ще прочетете, е писан през месец февруари 2011 година. Оттогава, [...] <a href="https://dvatabuka.eu/%d0%b2%d0%b0%d1%80%d0%be%d1%81%d0%b0%d0%bd%d0%b8-%d0%b3%d1%80%d0%be%d0%b1%d0%bd%d0%b8%d1%86%d0%b8/" title="Варосани гробници" class="read-more">Виж още ...</a>]]></description>
										<content:encoded><![CDATA[<div id="attachment_1732" class="wp-caption alignright" style="width: 31.428571428571%; max-width:100%"><img decoding="async" class=" wp-image-1732" src="https://dvatabuka.eu/wp-content/uploads/2014/10/deyan_enev-220x168.jpg" alt="Деян Енев" width="220" height="168" srcset="https://dvatabuka.eu/wp-content/uploads/2014/10/deyan_enev-220x168.jpg 220w, https://dvatabuka.eu/wp-content/uploads/2014/10/deyan_enev-350x267.jpg 350w, https://dvatabuka.eu/wp-content/uploads/2014/10/deyan_enev-700x533.jpg 700w, https://dvatabuka.eu/wp-content/uploads/2014/10/deyan_enev.jpg 1930w" sizes="(max-width: 220px) 100vw, 220px" /><div class="wp-caption-text">Деян Енев</div></div>
<p><em>„Горко вам, книжници и фарисеи, лицемери, задето се оприличавате на варосани гробници, които отвън се виждат хубави, а вътре са пълни с мъртвешки кости и с всяка нечистота.” (Матей 23:27)</em></p>
<p><strong>Текстът, който ще прочетете, е писан през месец февруари 2011 година. Оттогава, според мен, нищо не се е променило – нито горе, нито долу. Същите заглавия на вестниците. Същите землисти физиономии на минувачите в края на зимата, същите стени от мартеници по тротоарите, които издават само едно – не красотата на обичая ни и нетърпението да го споделим, а – колко народ разчита да преживее благодарение на жълтите стотинки от продажбата на мартеници.</strong></p>
<p><strong>Даже днес, пет години по-късно, положението като че ли е още по-драматично. Тогава някак вярвахме на думите. Днес и на думите не вярваме.</strong></p>
<p><strong>Вече нищо нямаме. Само тези стени от мартеници и стотиците, хиляди продавачи.</strong></p>
<p><strong>Вижте ги, тези гладиатори на мизерията, тези жрици на спестовността.</strong></p>
<p><strong>И ако можете, макар и мислено, им се поклонете доземи. Те са изхвръкналите от напъване жили на народа.</strong></p>
<p><strong>***</strong></p>
<p><strong>Тролеят не е от най-новите, но и не е съвсем трошка. Даже парното работи. Само мъжът на кормилото май е новобранец. Ту засилва, ту внезапно спира. Както се казва, „сякаш вози картофи”. Но, слава Богу, часът е такъв, два след пладне, че тролеят не е пълен; хората повечето са насядали по седалките, които са прави, се държат здраво и пострадали няма.</strong></p>
<p><strong>На една от спирките се качи бабичка клошарка. Влачеше две големи найлонови торби, натъпкани с някакви боклуци. Седна на една празна седалка, впи кривите си като на граблива птица, сини-посинели замръзнали пръсти в дръжката пред нея и сякаш заспа. Беше облечена в мазна шуба с качулка, под качулката се показваше само триъгълното й лице. Изведнъж отвори очи, едното й око беше с паднал клепач и млечнобяло, сигурно имаше перде. И започна да говори с неочаквано силен глас, който се чуваше от единия край на тролея до другия. А сигурно и навън се чуваше.</strong></p>
<p><strong>&#8211; Гора от мартеници. Стени от мартеници. Навред. За какво са ви тея мартеници. За здраве и берекет. Защо лъжете хората, че мартениците ще им донесат здраве и берекет.</strong></p>
<p><strong>Изгоря народът! Пропадна народът! Как ще го спасят мартениците!</strong></p>
<p><strong>Но Бог вижда!</strong></p>
<p><strong>Бабата не викаше, не крещеше. Редеше думите сякаш на себе си, но силният й глас се чуваше от единия край на тролея до другия.</strong></p>
<p><strong>&#8211; Изгоря народът! Пропадна народът!</strong></p>
<p><strong>Тогава, когато халът на хората стане непоносим, тогава, когато виждаш все повече хора, доведени до ръба на оцеляването, тогава се появяват юродивите. Винаги е било така.</strong></p>
<p><strong>Хората ги мислят за луди, за превъртели, но тези хора винаги казват това, което е на устата на всички. И по това се познават, по това се различават от кукувците.</strong></p>
<p><strong>На една от спирките бабата сграбчи торбите и слезе. С тази качулка и с триъгълното си полусляпо лице тя по нещо приличаше на схимница, напуснала килията си и дошла в света, за да каже това, което трябва да се каже и да се чуе.</strong></p>
<p><strong>Но и думите ни вече ги няма.</strong></p>
<p><strong>Само тази гора от мартеници. Само тези стени от мартеници. Тези коридори от мартеници. Тези реки от мляко и кръв.</strong></p>
<p>Източник: <a href="http://kultura.bg" target="_blank">kultura.bg</a></p>
]]></content:encoded>
					
		
		
			</item>
	</channel>
</rss>
