<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Димо Райков | Двата бука</title>
	<atom:link href="https://dvatabuka.eu/tag/%d0%b4%d0%b8%d0%bc%d0%be-%d1%80%d0%b0%d0%b9%d0%ba%d0%be%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 17 Mar 2016 11:33:42 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Димо Райков показва радостта от живота в Париж</title>
		<link>https://dvatabuka.eu/%d0%b4%d0%b8%d0%bc%d0%be-%d1%80%d0%b0%d0%b9%d0%ba%d0%be%d0%b2-%d0%bf%d0%be%d0%ba%d0%b0%d0%b7%d0%b2%d0%b0-%d1%80%d0%b0%d0%b4%d0%be%d1%81%d1%82%d1%82%d0%b0-%d0%be%d1%82-%d0%b6%d0%b8%d0%b2%d0%be%d1%82/</link>
		
		<dc:creator><![CDATA[Венелина Стоянова]]></dc:creator>
		<pubDate>Tue, 15 Mar 2016 21:10:46 +0000</pubDate>
				<category><![CDATA[Книжарничка]]></category>
		<category><![CDATA[Димо Райков]]></category>
		<category><![CDATA[хермес]]></category>
		<guid isPermaLink="false">http://dvatabuka.site/?p=9213</guid>

					<description><![CDATA[Книгата „Париж – радостта от живота“ е предназначена за тези, които никога не са ходили в Града на Свободата, Светлината и Духа, както и за онези, които искат да го видят отново. Авторът Димо Райков извървява дългия път от родната Странджа до [...] <a href="https://dvatabuka.eu/%d0%b4%d0%b8%d0%bc%d0%be-%d1%80%d0%b0%d0%b9%d0%ba%d0%be%d0%b2-%d0%bf%d0%be%d0%ba%d0%b0%d0%b7%d0%b2%d0%b0-%d1%80%d0%b0%d0%b4%d0%be%d1%81%d1%82%d1%82%d0%b0-%d0%be%d1%82-%d0%b6%d0%b8%d0%b2%d0%be%d1%82/" title="Димо Райков показва радостта от живота в Париж" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-9214 alignright" src="https://dvatabuka.eu/wp-content/uploads/2016/03/PARIJ-RADOSTTA-OT-JIVOTA-1-cmyk-220x326.jpg" alt="PARIJ RADOSTTA OT JIVOTA 1 cmyk" width="220" height="326" srcset="https://dvatabuka.eu/wp-content/uploads/2016/03/PARIJ-RADOSTTA-OT-JIVOTA-1-cmyk-220x326.jpg 220w, https://dvatabuka.eu/wp-content/uploads/2016/03/PARIJ-RADOSTTA-OT-JIVOTA-1-cmyk-350x519.jpg 350w, https://dvatabuka.eu/wp-content/uploads/2016/03/PARIJ-RADOSTTA-OT-JIVOTA-1-cmyk.jpg 591w" sizes="(max-width: 220px) 100vw, 220px" />Книгата „Париж – радостта от живота“ е предназначена за тези, които никога не са ходили в Града на Свободата, Светлината и Духа, както и за онези, които искат да го видят отново.</p>
<p>Авторът Димо Райков извървява дългия път от родната Странджа до френската столица, за да потвърди думите на американския президент Томас Джеферсън &#8211; „Всеки човек има две родини – своята и Франция!“.</p>
<p>&#8222;Париж &#8211; радостта от живота&#8220; представлява своеобразен „пътеводител” в душата и сърцето на френската столица, тя е и проникновен опит за вникване в народопсихологията на французина. В над триста страници текст приказка и прекрасни снимки е пресъздадена една съществена, макар и съвсем малка част от огромния и разнообразен свят на един от най-великите градове на планетата, на една от най-емблематичните държави, на едни от най-интересните и свободолюбиви хора-французите&#8230;</p>
<p>„Париж – радостта от живота“ е книга за града – символ на свободата, любовта и желанието, и правото на човек да изпитва радост от живота, което никой не може да му отнеме.</p>
<p>Писателят споделя за многобройните си и верни читатели: „ Париж – радостта от живота…” е моето обяснение в любов към единствения в света град-човек, който всеки от нас носи в душата и сърцето си като символ на свободата, красотата и радостта от живота.</p>
<p>Няма друга такава книга! Защото тя цялата е … Светлина! И Топлина… А и защото няма друг такъв град.</p>
<p>В този студен и егоистичен век това е едно място, където всеки от вас ще намери пристан за душата си. Ще усети силата на Светлината, но и на човешката радост от живота, такъв, какъвто ни го е предложила съдбата. Но и такъв, какъвто ние сме си го доизкусурили.</p>
<p>„Париж &#8211; радостта от живота” е разказ за силата на човешкото в човека, за неговото право да се радва на земните си дни. И да остави своята драскотина тук, на тази грешна, но и велика наша земя…</p>
<p><strong>За автора</strong></p>
<p>Димо Райков е един от най-харесваните и четени съвременни български писатели. Освен в България, той стана много популярен и във френската столица, където живее заедно със семейството си, има уникални срещи с редица световноизвестни умове, сред които особено цени тези със Салман Рушди, Пол Остър, нобелистката Тони Морисън,  Марк Леви, с вече отишлите си от нашия свят Умберто Еко и Стефан Хесел, родоначалникът на движението „Възмутете се!“, писателя Давид Фоенкинос.</p>
<p>Димо Райков е роден на 31 юли 1954 г. в най-строго охраняваното в страните от някогашния Варшавски договор градче Малко Търново, намиращо се в Странджа планина, на няколко километра от българско-турската граница.</p>
<p>Завършва минно училище в Бургас и българска филология във Великотърновския университет „Св. св. Кирил и Методий“. Дълги години работи като редактор в редица литературни издания и национални медии. Сред длъжностите, които заема, са съветник на Комисията по медии и култура в 38-то Народно събрание на Република България, както и шеф на „Връзки с обществеността“ в Министерството на труда и социалната политика.</p>
<p>Творческата му кариера започва през 1983 г. със сборника с разкази „Стълба от камък“, последван от повестта „Жребият“ (1987 г.) и сборника с  разкази „Мигът на невестулката“ (1989 г.). Издава и романите „Писма до мъртвия брат“ (1993 г.) и „Пансионът“ (1995 г.). През 2008 г. те са преиздадени в едно томче.</p>
<p>Преди десетина години Димо Райков поделяше времето си между София и Париж, творчески плод на което бяха книгите му „Париж, моят Париж&#8230;“ (2006 г.), претърпяла вече три издания и наредила се сред топ 20 на най-четените и продавани книги в 20-годишната история на ИК „Хермес“, „BG емигрант в Париж“ (2008 г.) и „55 тайни на Париж“ (2009 г.), оформили един уникален и любопитен триптих за Града на Светлината.<br />
Живеейки вече в Париж, Димо Райков издаде и сборника с разкази „Кестени от Париж“ (2011 г.), романа „Реката на смъртта или разказ за генезиса на една омраза“ (2012 г.), който провокира така нужното ни днес усещане за памет, „Диагноза: Българин в чужбина“ (2014 г.), която също има ново преиздание, и „Сини сърца“ (2015 г.).</p>
<p>Авторът е носител на редица от най-големите национални награди за белетристика и публицистика. Превеждан е в чужбина.</p>
<p>Произведенията му се намират в 15 от най-известните библиотеки в света.</p>
<p>Сега Издателска къща „Хермес“ представя „Париж – радостта от живота“. Книгата е предназначена за тези, които никога не са ходили в Града на Светлината, както и за онези, които искат да го видят отново.</p>
<p><strong>РАДОСТТА ОТ ЖИВОТА…</strong></p>
<p><strong>Не съм видял до ден днешен друг народ като френския, който така да умее да цени радостта от мига. </strong></p>
<p><strong>Веднъж пред „Нотр Дам дьо Пари” се заприказвах с един клошар, който хранеше гълъбите почти всеки път, щом минех край катедралата. Мосю Пиер, за съжаление скоро разбрах, че този чуден старец вече е отлетял… Той тогава  така ми каза: ”Колко му трябва на човека, мосю – няколко трохи…Да, колкото и на „пижон”-а (тоест  гълъба…- б.а.)”</strong></p>
<p><strong>Друг пък негов събрат – Роже, чието обикновено място е под моста „Дубл” до църквата, за когото пък вече ви разказах по-горе в книгата,  често повтаряше девиза си: ”Щом  съм жив, значи съм добре!”</strong></p>
<p><strong>Да, няма друг град в света, където човек да може да усети с всяка фибра на тялото си тръпката, че е жив!</strong></p>
<p><strong>В един слънчев ден на моста „Нотр Дам”, до кметството, се спрях при група музиканти. Бяха майстори, особено добре свиреше един черен контрабасист. Изчаках антракта и го заприказвах – оказа се, че мосю Фарис Смит е дошъл от Америка, там имал хубава работа, всичко било „о’кей”… И получавал почти пет пъти по-голяма заплата… А тук сега свиреше на улицата! И когато го запитах защо е решил да дойде  и да живее в Париж, той ме погледна с изненада: „Мосю, в моята родина аз наистина  получавах няколко пъти повече, но дойдох да живея тук, защото …- и човекът отново втренчи очи в мен, преди да продължи – … защото, как да Ви кажа, това е необяснимо. Просто няма друг град в света като Париж. Особено за артиста. Париж ме зарежда…”</strong></p>
<p><strong>Да, Париж зарежда…</strong></p>
<p><strong>И ето че стигнахме до</strong></p>
<p><strong>ЕНЕРГИЯТА…</strong></p>
<p><strong>Наред с всичко останало  клошарят Роже ми каза и това:</strong><br />
<strong>&#8211; Най-хубавият начин да опознаете Париж е чрез…краката. Тогава най-пълно ще усетите пулса на моя град, неговата енергия, сила и нежност…</strong></p>
<p><strong>И моят приятел се оказа прав – в това сам се убедих. Дни, месеци наред се мъчех да открия тайната на тази извираща отвсякъде енергия. И накрая май че пооткрих магията.</strong></p>
<p><strong>Париж няма да ви стресне с огромни смайващи сгради, тук вие ще усетите навсякъде памет, тук има надграждане на камък върху камък. </strong></p>
<p><strong>И това чувство идва ненатрапчиво, сякаш от само себе си – ще  останете смаяни, когато разберете, че сградата пред очите ви е на няколко века – толкова е добър нейният вид, от вътрешността й се чува смехът и говорът на обитателите.</strong></p>
<p><strong>Една разходка из Ситé (Ile de la Cité), тоест най-старата централна част на Париж, обрамчена  от двата ръкава на Сена, ще ви потопи в онова безвремие, което ние, дошлите временно на тоя свят, толкова рядко усещаме.</strong></p>
<p><strong>Спомням си как в един прекрасен ден, уморен от ходене, аз просто инстинктивно събух обувките си и тръгнах бос по една от алеите край Сена.</strong></p>
<p><strong>О, това наистина бяха блажени мигове. Да докосваш с ходилата си пръстта, земята на Париж… Да усещаш, да поемаш прочутата парижка енергия…</strong></p>
<p><strong>И тогава се замислих – защо наистина в София, а и в Москва, да речем, има такива огромни мраморни тротоари, плочки, а тук, в тази толкова богата страна – не?</strong></p>
<p><strong>Нима французите са глупави? Не, разбира се. Те просто държат на естественото, на ненасилието над природата – нещо, което май ние, подвластни толкова години на мегаломанията на соцархитектурата, пренебрегвахме. А и днес пренебрегваме… </strong></p>
<p><strong>Не е нужно да шашнеш новопристигналия, да му вземеш акъла с гигантски, стресиращи погледа сгради и пътеки от студен мрамор…</strong></p>
<p><strong>Просто – пръст и дребни камъчета… Просто – живот…</strong></p>
<p><strong>И когато вървите по тази най-обикновена и най-естествена, миришеща на живот пръст, когато около вас, а и в самите вас, всичко е толкова  топло, вие вече започвате да проумявате всъщност една от най-големите тайни на Париж – ето откъде неговите жители черпят  неистовата си енергия за живот и за победа, ето откъде те поемат силата да живеят истински, честно и почтено.</strong></p>
<p><strong>Да, от тази иначе толкова непретенциозна и обикновена пръст  на необикновения град…</strong></p>
<p><strong>Няма мрамор, няма гранит &#8211; има пръст, топла, димяща, миришеща на живот пръст… </strong><br />
<strong>Има едно естествено, ненатрапчиво преливане на енергия от нея, нашата майка земя, у вас, човеците, дошли временно на тоя свят…</strong></p>
<p><strong>И тук ще ми позволите да ви дам един съвет – тръгнете по „Шан-з-Елизе”, Тюйлери, или Люксембургската градина, или по алеите край Сена – вървете, дишайте с пълни гърди.</strong></p>
<p><strong>После поспрете, седнете на някоя от чистите като огледало пейки, свалете си обувките, а и чорапите…- не, не се притеснявайте, че някой ще ви види, това тук не прави на никого впечатление, и докоснете с босите си нозе нея, майката пръст…</strong></p>
<p><strong>И тогава, вече съм сигурен в това, ще подскочите, опарени от електричеството, което усещате как се прелива от меката, топла и вибрираща пръст и се утаява във вас…</strong></p>
<p><strong>И притихнали, ще усетите и още нещо – ще почувствате нейно величество Светлината – да, оная парижка светлина, за която толкова много се питахте преди малко откъде и как идва при съзерцанието ви на „Нотр Дам дьо Пари”, на „Сакрé Кьор”…</strong></p>
<p><strong>Ето я тайната, голямата тайна на Париж – няма друг град в света, където да съществува такова преливане, такова „бракосъчетание” между пръст, обикновена наша пръст и небе – небето на вселената. И  между тях – пръстта и небето, е той, човекът, той &#8211; парижанинът… В случая това сте вие, читателите на тази моя книга…</strong></p>
<p><strong>И така &#8211;  докоснали се до една от най-големите тайни на Париж – вие се потапяте в един друг, по-добър и по-човечен свят, до който отдавна май че не сте се докосвали … </strong></p>
<p><strong>Наистина, вървете пеш, колкото се може повече пеш. За да усетите поредната тайна на Париж…</strong></p>
]]></content:encoded>
					
		
		
			</item>
	</channel>
</rss>
