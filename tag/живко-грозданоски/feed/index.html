<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Живко Грозданоски | Двата бука</title>
	<atom:link href="https://dvatabuka.eu/tag/%d0%b6%d0%b8%d0%b2%d0%ba%d0%be-%d0%b3%d1%80%d0%be%d0%b7%d0%b4%d0%b0%d0%bd%d0%be%d1%81%d0%ba%d0%b8/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sat, 18 Mar 2017 18:12:39 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>2 книги на македонски автори от различни поколения</title>
		<link>https://dvatabuka.eu/2-%d0%ba%d0%bd%d0%b8%d0%b3%d0%b8-%d0%bd%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%b8-%d0%b0%d0%b2%d1%82%d0%be%d1%80%d0%b8-%d0%be%d1%82-%d1%80%d0%b0%d0%b7%d0%bb%d0%b8%d1%87%d0%bd/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 16 Mar 2017 19:16:28 +0000</pubDate>
				<category><![CDATA[Книжарничка]]></category>
		<category><![CDATA[Новини]]></category>
		<category><![CDATA[Живко Грозданоски]]></category>
		<category><![CDATA[Персей]]></category>
		<guid isPermaLink="false">http://dvatabuka.site/?p=9810</guid>

					<description><![CDATA[Две книги на македонски автори от различни поколения излязоха на българския пазар тази седмица. Балканецът като пионка в медийните и политически игри Независимо в коя страна живее на Балканите, малкият човек често се оказва пионка в медийните и политически манипулации. Това внушава [...] <a href="https://dvatabuka.eu/2-%d0%ba%d0%bd%d0%b8%d0%b3%d0%b8-%d0%bd%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%b8-%d0%b0%d0%b2%d1%82%d0%be%d1%80%d0%b8-%d0%be%d1%82-%d1%80%d0%b0%d0%b7%d0%bb%d0%b8%d1%87%d0%bd/" title="2 книги на македонски автори от различни поколения" class="read-more">Виж още ...</a>]]></description>
										<content:encoded><![CDATA[<p>Две книги на македонски автори от различни поколения излязоха на българския пазар тази седмица.</p>
<p><strong>Балканецът като пионка в медийните и политически игри</strong></p>
<p><img fetchpriority="high" decoding="async" class="size-thumbnail wp-image-9811 alignright" src="https://dvatabuka.eu/wp-content/uploads/2017/03/kufar-za-trima-korica-220x338.jpg" alt="" width="220" height="338" srcset="https://dvatabuka.eu/wp-content/uploads/2017/03/kufar-za-trima-korica-220x338.jpg 220w, https://dvatabuka.eu/wp-content/uploads/2017/03/kufar-za-trima-korica-350x538.jpg 350w, https://dvatabuka.eu/wp-content/uploads/2017/03/kufar-za-trima-korica-700x1077.jpg 700w, https://dvatabuka.eu/wp-content/uploads/2017/03/kufar-za-trima-korica.jpg 1537w" sizes="(max-width: 220px) 100vw, 220px" />Независимо в коя страна живее на Балканите, малкият човек често се оказва пионка в медийните и политически манипулации. Това внушава книгата „Куфар за трима” (издание на „Персей“, превод Таня Попова) на младия македонски писател Живко Грозданоски. Независимо как се обработва съзнанието на масите – със сапунени сериали, измислени новини или каузи, човек винаги се оказва жертва на игри, които са много по-големи от неговата представа за нещата.</p>
<p>Книгата се състои от три повести: „Ще те обичам завинаги”, „Куфар за трима” и „За живота на едно дърво”.</p>
<p>В първата авторът говори за всеобщата „сапунизация” и тривиалността на  всекидневието с непринуден и закачлив хумор, който на места е доста горчив и предизвиква повече плач, отколкото смях. Героят със самоирония разказва как на собствения си гръб е изпитал навлизането на „касандризацията” (манията по тв сериала „Касандра“), после индийските и турските сапунени сериали, за да се стигне до кулминацията с „Аферим!”. Последният сериал, измислен от автора, за да опише действителността гротеска, представя чудовищната манипулация с обикновените хора като апокалипсис, довел до пълна разруха в общественото битие и съзнание.</p>
<p>Грозданоски критикува по много фин, но и безпощаден начин малодушието, наивността, страха и глупостта на обикновения средностатистически гражданин, за когото емоциите са скъпо удоволствие и са в недостатъчно количество, затова той ги търси и намира в сапунките – евтини и достъпни.<br />
Зрителите на тези сериали обикновено са неинформирани, бедни и потиснати, което успешно се използва от медиите за притъпяването на гражданското съзнание и промиване на мозъците им. Но винаги ще има хора, които харесват сериалите или подобни на тях реалити и други евтини забавления.</p>
<p>Втората повест е изградена и разказана по доста необичаен начин. В привидно незначителните случки и диалози между героите обаче са преплетени доста философски и екзистенциални разсъждения на младия автор, поставени са неудобни въпроси относно начина и качеството на образованието, психологическите проблеми на съвременните млади хора и общуването помежду им. Повествованието, което на места сякаш тече бавно, е разнообразено с младежки шеги и подсилено с емоции, като умело е избегната патетиката. А развръзката в края на иначе спокойната история е толкова неочаквана и потресаваща, че оставя читателят с отворена уста, защото в огромния червен куфар има човешки труп. Както казва Грозданоски: „Сменят се скорости, модели, генерации, а в багажника остава все едно и също.”</p>
<p>В повестта „За живота на едно дърво” е описан един граждански протест, в който са замесени студенти, политици, журналисти и доста случайни персонажи. Историята е разказана през погледа на трийсет различни герои. В протеста за спасяването на живота на едно обикновено криво дърво са вплетени трийсет различни житейски истории, трийсет гледни точки и отделни съдби. Това е разказано със свеж младежки хумор, но и с ясна гражданска позиция. Авторът открито се надсмива, критикува или иронизира много от порочните и отблъскващи практики, влезли в употреба в съвременното общество, успешно използвани от политици, медии, преподаватели и някои млади хора за манипулиране на общественото мнение и постигане на користни цели. Но в крайна сметка истината остава една.</p>
<p>„Дървото можеше и да бъде отсечено. Но това не се случи. Онези, които преди искаха това, сега знаеха, че с такова действие само ще направят мъченик и легенда от дървото. Защото им беше известно, че някои неща удрят по съвестта много повече с отсъствието, отколкото с присъствието си. Празнината често боде очите повече от онова, което се вижда. Както и тишината понякога оставя по-силен отпечатък от думите.“<br />
Ако трябва да се посочи централна тема в книгата, това е образованието. Нуждата от съвестни преподаватели, необходимостта от свобода в мисленето и действията на младите хора, тяхното самоосъзнаване, увереността им, че могат да създадат и да се борят за един по-добър и по-красив свят. Не на всяка цена удобен и пълен с евтини удоволствия, но уютен и топъл, просто различен от настоящия.<br />
Историите, описани от Живко Грозданоски, имат една обща черта: винаги ви карат да отгърнете и следващата страница и да продължите да четете.</p>
<p><img decoding="async" class=" wp-image-9812 alignright" src="https://dvatabuka.eu/wp-content/uploads/2017/03/Zile-220x323.jpg" alt="" width="220" height="323" srcset="https://dvatabuka.eu/wp-content/uploads/2017/03/Zile-220x323.jpg 220w, https://dvatabuka.eu/wp-content/uploads/2017/03/Zile.jpg 273w" sizes="(max-width: 220px) 100vw, 220px" />Живко Грозданоски е роден през 1986 г. в Кичево. Живее и работи в Скопие. Автор е на книгите „Пясък и коприна” (поезия 2005), „Отпечатъци върху кубчета лед” (кратки разкази, 2009), „Приказки за тревите” (разкази, 2011). Книгата му „Куфар за трима” е номинирана за наградата „Роман на годината“ през 2015 г. Превежда от италиански произведения от А. Барико, И. Звево, Е. Монтале, Н. Аманити. Успешно се вписва в съвременната литература и се утвърждава като млад и перспективен европейски автор.</p>
<p><strong>Роман за вечни и съвременни ценности</strong></p>
<p><img decoding="async" class="alignleft size-thumbnail wp-image-9813" src="https://dvatabuka.eu/wp-content/uploads/2017/03/21qt-korica-220x338.jpg" alt="" width="220" height="338" srcset="https://dvatabuka.eu/wp-content/uploads/2017/03/21qt-korica-220x338.jpg 220w, https://dvatabuka.eu/wp-content/uploads/2017/03/21qt-korica-350x538.jpg 350w, https://dvatabuka.eu/wp-content/uploads/2017/03/21qt-korica-700x1076.jpg 700w, https://dvatabuka.eu/wp-content/uploads/2017/03/21qt-korica.jpg 1537w" sizes="(max-width: 220px) 100vw, 220px" />Какво свързва семействата на професор по аналитична семиология, машинен инженер и железничар от Скопие с македонска учителка, първия турски президент Кемал Ататюрк, американски лейтенант, едно еврейско и едно разбито американско семейство, скандалната американска певица от унгарски произход Жа Жа Габор, американския музикален идол Франк Синатра, рапърът Бед Бо и основателите на дервишкия орден в Охрид?… Някои са свързани от това, че са от едно поколение, други – от любовта, трети – от идеите, четвърти – от… Общото между тях е нещо друго, което читателят ще разбере, когато прочете романа „Двадесет и първият” на Томислав Османли. Един роман за вечни и съвременни ценности, за страшно или гордо минало и неясно или светло бъдеще. Един роман за живота, такъв, какъвто е, въпреки че в него са използвани освен похватите на реализма и прийомите на фентъзито.</p>
<p>Това е книга за търсенето на загубената доброта. Чрез четири истории и 33 герои е изобразена драматичната съдба на Македония – избухването на етническия конфликт, а също и как светът се справя с последиците от 11 септември на прага на двадесет и първия век и новото хилядолетие&#8230;</p>
<p><img loading="lazy" decoding="async" class="alignleft wp-image-9814" src="https://dvatabuka.eu/wp-content/uploads/2017/03/Tomislav-Osmanli--220x213.jpg" alt="" width="220" height="213" srcset="https://dvatabuka.eu/wp-content/uploads/2017/03/Tomislav-Osmanli--220x213.jpg 220w, https://dvatabuka.eu/wp-content/uploads/2017/03/Tomislav-Osmanli--350x339.jpg 350w, https://dvatabuka.eu/wp-content/uploads/2017/03/Tomislav-Osmanli-.jpg 520w" sizes="auto, (max-width: 220px) 100vw, 220px" />Томислав Османли е написал елегантен, мистичен, интелектуален, оригинално структуриран роман за търсенето на тайния проход към едно по-добро бъдеще, за вечността, оприличавайки я с митична змия, която яде собствената си опашка. От друга страна, романът е ожесточена критика на ежедневието и македонската съдба да се жадува за едно друго място, за един друг свят, някъде отвъд прага на дома. А когато най-накрая, след като човек е платил цената за постепенната промяна на собствената му идентичност, той трябва да се върне у дома – единственото място, където може да се намери мистичния таен проход към вечно блаженство и мир.</p>
]]></content:encoded>
					
		
		
			</item>
	</channel>
</rss>
