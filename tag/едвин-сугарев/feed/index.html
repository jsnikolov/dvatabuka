<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Едвин Сугарев | Двата бука</title>
	<atom:link href="https://dvatabuka.eu/tag/%d0%b5%d0%b4%d0%b2%d0%b8%d0%bd-%d1%81%d1%83%d0%b3%d0%b0%d1%80%d0%b5%d0%b2/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 18 Jan 2015 21:52:05 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Не е вярно, че българите не четат</title>
		<link>https://dvatabuka.eu/%d0%bd%d0%b5-%d0%b5-%d0%b2%d1%8f%d1%80%d0%bd%d0%be-%d1%87%d0%b5-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%bd%d0%b5-%d1%87%d0%b5%d1%82%d0%b0%d1%82/</link>
		
		<dc:creator><![CDATA[Венелина Стоянова]]></dc:creator>
		<pubDate>Sat, 17 Jan 2015 16:30:37 +0000</pubDate>
				<category><![CDATA[България]]></category>
		<category><![CDATA[Благодатният четвъртък]]></category>
		<category><![CDATA[Едвин Сугарев]]></category>
		<category><![CDATA[Калин Терзийски]]></category>
		<category><![CDATA[клуб]]></category>
		<category><![CDATA[Милен Русков]]></category>
		<guid isPermaLink="false">http://dvatabuka.site/?p=2785</guid>

					<description><![CDATA[На квадратен метър по трима известни писатели (застанали на един крак), с оглушителна музика и блестящото шоу на Део – така ще се запомни учредителната сбирка на новия столичен литературен клуб, наименуван „Благодатният четвъртък“. Естествено – друго не би могло и да [...] <a href="https://dvatabuka.eu/%d0%bd%d0%b5-%d0%b5-%d0%b2%d1%8f%d1%80%d0%bd%d0%be-%d1%87%d0%b5-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%bd%d0%b5-%d1%87%d0%b5%d1%82%d0%b0%d1%82/" title="Не е вярно, че българите не четат" class="read-more">Виж още ...</a>]]></description>
										<content:encoded><![CDATA[<div id="attachment_2786" class="wp-caption alignright" style="width: 31.428571428571%; max-width:100%"><img decoding="async" class="wp-image-2786 size-thumbnail" src="https://dvatabuka.eu/wp-content/uploads/2015/01/club1-220x214.jpg" alt="club1" width="220" height="214" srcset="https://dvatabuka.eu/wp-content/uploads/2015/01/club1-220x214.jpg 220w, https://dvatabuka.eu/wp-content/uploads/2015/01/club1-350x340.jpg 350w, https://dvatabuka.eu/wp-content/uploads/2015/01/club1-700x680.jpg 700w, https://dvatabuka.eu/wp-content/uploads/2015/01/club1.jpg 960w" sizes="(max-width: 220px) 100vw, 220px" /><div class="wp-caption-text">Део и Калин Терзийски</div></div>
<p>На квадратен метър по трима известни писатели (застанали на един крак), с оглушителна музика и блестящото шоу на Део – така ще се запомни учредителната сбирка на новия столичен литературен клуб, наименуван „Благодатният четвъртък“.</p>
<p>Естествено – друго не би могло и да се очаква – неговите сбирки ще бъдат в четвъртък, два пъти в месеца, в клуб „Алкохол“ на Столичната библиотека.</p>
<p>На 15-ти януари въздухът не достигаше в претъпкания клуб, където водещият Део забавляваше публиката под вещото ръководство на Калин Терзийски – един от основателите. Инициативата е дело и на Юлия Цинзова (директор на Столичната библиотека), и на писателите Захари Карабашлиев, Милен Русков, Иво Милев.</p>
<p>„Тук ще има литературни събития от всякакъв характер – дискусии, пърформанси, четения&#8230; Нашето послание е: не е вярно, че българите не четат, не е вярно, че младите хора не се интересуват от култура!“, каза Юлия Цинзова.</p>
<p>Калин Терзийски хвърли светлина върху идеята и изрази изумлението си от огромния интерес към събитието: „Залата е така пълна, че скоро ще започнем да припадаме от липса на кислород, което е много добре за българската литература. Аз не съм виждал толкова хора на едно място – тук не раздаваме нито вафли, нито автомобили, нито пари. Е, ще има няколко награди във вид на книги в нашата томбола. Ама някой ще каже – „Това е от фейсбука“. Не е точно така – обявено е там: „Създава се Литературен клуб!“, т.е. нещо в един стар формат на мислене – нещо плесенясало, скучно и далече от всякаква живина&#8230; А ето че тук има много живи хора, които гледат с блестящи очи! Виждате обаче, че няма някаква организация или рамка и ограничения&#8230; Аз много ще се радвам да имаме един ден дискусия на академично ниво (водена от проф. Мишо Неделчев), пък след това да дойде Ицо Хазарта и да направим една вечер на рап-поезията. Всяка една интересна идея може да бъде осъществена. Ние сме отворено пространство – всеки, който се събуди в 6 сутринта от идея, да идва тук и да я осъществява. Следващото ни събиране няма как да не бъде посветено на „Charlie Hebdo“ и на свободата на словото&#8230; Тази първа сбирка е нашето гръмотевично пляскане с ръце – затова има толкова много хора днес, дано и медиите го чуят!“</p>
<div id="attachment_2787" class="wp-caption alignleft" style="width: 31.428571428571%; max-width:100%"><img decoding="async" class="wp-image-2787 size-thumbnail" src="https://dvatabuka.eu/wp-content/uploads/2015/01/club2-220x165.jpg" alt="club2" width="220" height="165" srcset="https://dvatabuka.eu/wp-content/uploads/2015/01/club2-220x165.jpg 220w, https://dvatabuka.eu/wp-content/uploads/2015/01/club2-350x263.jpg 350w, https://dvatabuka.eu/wp-content/uploads/2015/01/club2-700x525.jpg 700w, https://dvatabuka.eu/wp-content/uploads/2015/01/club2.jpg 960w" sizes="(max-width: 220px) 100vw, 220px" /><div class="wp-caption-text">Милен Русков</div></div>
<p>Милен Русков взе думата напълно сериозно: „Дано от тази идея излезе нещо хубаво, това е начинание в движение, никой от нас няма ясна представа какво ще стане. Надявам се да ви бъде интересно и забавно, продължавайте да идвате, от съпричастността на публиката зависи и важността на проблемите, които ще дискутираме.“</p>
<p>Едвин Сугарев: „В този клуб е залегнала идеята за заедност – тук сме хора, които пишат и които четат. Давате ли си сметка къде сме в момента? Клуб „Благодатният четвъртък“! Не можете да си представите колко е важно това и колко е липсвало през последните 25 години – хората на литературата все повече се раздалечаваха, все по-малко се познаваха, все по-малко имаха възможност да седнат заедно и да поговорят. Надявам се, че сега ще имат тази възможност. Ще се осъществи една истинска близост – близост не за пъчене кой е по-голям, а близост да седнеш със сродни по дух, да се окръглиш в една общност с тях.</p>
<p>В импровизираното си включване в програмата на вечерта Йорданка Фандъкова подчерта: „Щастлива съм, че в този клуб няма място, което означава, че интересът към тази инициатива и към книгите е голям. Надявам се, че Клубът наистина ще работи, изключително ценни ще бъдат тези срещи и за творците, и за нас, читателите. За мен и за екипа ми Столична библиотека е ценен сътрудник, за да реализираме повече проекти, надявам се с общи усилия да помогнем на повече деца да се пристрастят към книгата.“</p>
<p>Над 20 от присъстващите получиха книги, отговаряйки на литературни загадки, поднесени по екстравагантно-забавен начин от Део.</p>
<p>За всички съмишленици на идеята своя поетичен поздрав поднесе Георги Константинов:</p>
<p>До Световния комитет по геохигиена<br />
Сред всички изчезващи видове<br />
на тази планета,<br />
наред с делфина и тигъра –<br />
пазете поета!</p>
<p>Не само дъба и секвоята<br />
и всякакви редки дървета –<br />
недейте забравя, моля ви,<br />
пазете поета!</p>
<p>Когато в облаци странства той,<br />
когато в ниското крета,<br />
от трезвостта, от пиянството –<br />
пазете поета!</p>
<p>От лошия шанс и добрия,<br />
от бляскав живот и несрета,<br />
от вас и от него самия –<br />
пазете поета!</p>
<p>За музикалната атака между отделните изказвания се грижеше дует „Ша-ша“.</p>
<p>В събитието се включиха известните творци Георги Константинов, проф. Михаил Неделчев, Никола Инджов, Недялко Йорданов, Захари Карабашлиев, Едвин Сугарев, Милен Русков, Здравка Евтимова, Людмила Филипова, Захари Иванов, Румен Стоянов, Атанас Капралов, Иво Милев, Димитър Милов, Михаил Вешим, Максим Максимов, Георги Гълов, Мюмюн Тахир, Андрей Захариев, Илеана Стоянова, Иван Ланджев, Петър Чухов, както и Тодор Чобанов (зам.-кмет на София), Стоян Денчев (ректор на УниБИТ), Веселин Тодоров (директор на Асоциация българска книга), Игор Чипев и още десетки интелектуалци, студенти, ученици.</p>
<p><a href="https://www.facebook.com/PoemTherapy" target="_blank">https://www.facebook.com/PoemTherapy</a></p>
]]></content:encoded>
					
		
		
			</item>
	</channel>
</rss>
