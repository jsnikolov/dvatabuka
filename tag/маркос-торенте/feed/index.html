<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Маркос Торенте | Двата бука</title>
	<atom:link href="https://dvatabuka.eu/tag/%d0%bc%d0%b0%d1%80%d0%ba%d0%be%d1%81-%d1%82%d0%be%d1%80%d0%b5%d0%bd%d1%82%d0%b5/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 07 Dec 2015 07:09:11 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Маркос Торенте очи в очи с Георги Господинов</title>
		<link>https://dvatabuka.eu/%d0%bc%d0%b0%d1%80%d0%ba%d0%be%d1%81-%d1%82%d0%be%d1%80%d0%b5%d0%bd%d1%82%d0%b5-%d0%be%d1%87%d0%b8-%d0%b2-%d0%be%d1%87%d0%b8-%d1%81-%d0%b3%d0%b5%d0%be%d1%80%d0%b3%d0%b8-%d0%b3%d0%be%d1%81%d0%bf%d0%be/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 07 Dec 2015 07:09:11 +0000</pubDate>
				<category><![CDATA[България]]></category>
		<category><![CDATA[Маркос Торенте]]></category>
		<category><![CDATA[Персей]]></category>
		<guid isPermaLink="false">http://dvatabuka.site/?p=8557</guid>

					<description><![CDATA[Писателят, който победи Георги Господинов за италианската награда „Стрега“, пристига в София. Световно признатият испански автор Маркос Хиралт Торенте ще вземе участие в Софийския международен литературен фестивал, който се провежда в рамките на Панаира на книгата. Срещата с него е на 11 [...] <a href="https://dvatabuka.eu/%d0%bc%d0%b0%d1%80%d0%ba%d0%be%d1%81-%d1%82%d0%be%d1%80%d0%b5%d0%bd%d1%82%d0%b5-%d0%be%d1%87%d0%b8-%d0%b2-%d0%be%d1%87%d0%b8-%d1%81-%d0%b3%d0%b5%d0%be%d1%80%d0%b3%d0%b8-%d0%b3%d0%be%d1%81%d0%bf%d0%be/" title="Маркос Торенте очи в очи с Георги Господинов" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="aligncenter wp-image-8558 size-medium" src="https://dvatabuka.eu/wp-content/uploads/2015/12/giralttorrenteу-350x198.jpg" alt="giralttorrenteу" width="350" height="198" srcset="https://dvatabuka.eu/wp-content/uploads/2015/12/giralttorrenteу-350x198.jpg 350w, https://dvatabuka.eu/wp-content/uploads/2015/12/giralttorrenteу-220x124.jpg 220w, https://dvatabuka.eu/wp-content/uploads/2015/12/giralttorrenteу.jpg 478w" sizes="(max-width: 350px) 100vw, 350px" /></p>
<p>Писателят, който победи Георги Господинов за италианската награда „Стрега“, пристига в София. Световно признатият испански автор Маркос Хиралт Торенте ще вземе участие в Софийския международен литературен фестивал, който се провежда в рамките на Панаира на книгата.</p>
<p>Срещата с него е на 11 декември (петък), от 18 ч. в Мраморното фоайе на НДК (втори етаж). Модератор на разговора ще бъде проф. д-р Симеон Хаджикосев. От 17.30 ч. писателят ще дава автографи на намиращия се в близост щанд № 210 (втори етаж, запад) на издателите си от „Персей“.</p>
<p>На 12 декември (събота), от 13 ч., отново в Мраморното фоайе на НДК, ще протече разговор с участието на Маркос Хиралт Торенте и Георги Господинов.</p>
<p>В превод на български (дело на Румен Руменов) излиза най-значимата книга на Маркос Хиралт Торенте &#8211; автобиографичният роман „Време за живот“, който спечели Националната награда за литература на Испания (2011), както и италианската награда „Стрега“ (2014), за която финалисти бяха българският писател Георги Господинов и финландската знаменитост Роса Ликсом.</p>
<p><img decoding="async" class="size-thumbnail wp-image-8559 alignright" src="https://dvatabuka.eu/wp-content/uploads/2015/12/vreme_za_jivot-220x340.jpg" alt="vreme_za_jivot" width="220" height="340" srcset="https://dvatabuka.eu/wp-content/uploads/2015/12/vreme_za_jivot-220x340.jpg 220w, https://dvatabuka.eu/wp-content/uploads/2015/12/vreme_za_jivot-350x541.jpg 350w, https://dvatabuka.eu/wp-content/uploads/2015/12/vreme_za_jivot-700x1082.jpg 700w, https://dvatabuka.eu/wp-content/uploads/2015/12/vreme_za_jivot.jpg 1542w" sizes="(max-width: 220px) 100vw, 220px" />„Време за живот“ е вълнуващ и дързък автобиографичен роман за драматичната връзка между баща и син, за тъжните моменти и опасните кръстовища в живота. Една смела и красива изповед, за която четящите хора по света говорят.</p>
<p>Художник бохем, бащата напуска съпругата и невръстния си син, за да води свободен живот. Майката обгрижва детето си емоционално и психически, но отсъстващият баща хвърля тежка сянка върху живота на момчето. Липсата  му се отразява върху мисленето и душевния свят на сина, повлиява и гледната му точка към света.</p>
<p>Години по-късно, когато бащата се разболява тежко и му остават две години живот, синът е този, който му се отдава всецяло, пренебрегвайки дори собственото си семейство. В изтичащото време за живот двамата връщат лентата назад и преосмислят пътя, който са изминали, обременен от вината им един към друг. Бащата си дава сметка, че е могъл да бъде по-добър художник, човек и баща. Под угрозата на смъртта синът подлага на преоценка недоволството, упреците и угризенията си и на тяхно място идва удовлетворението, че е сторил всичко за най-близкия си човек.</p>
<p>Страниците на тази много лична книга са пропити от една огромна любов &#8211; към бащата, който е липсвал през една голяма част от живота на сина&#8230;</p>
<p>Маркос Хиралт Торенте е роден в Мадрид през 1968 г. в семейство на хора, свързани с изкуството (баща му е известен художник, дядо му &#8211; писател). Завършва философия в Автономния университет на Мадрид. Литературният му дебют е през 1995 г. със сборника разкази „Разбери ме“. През 1999 г. е признат за един от най-обещаващите автори на Испания, когато събира овациите на критиката и печели с „Париж“ награда „Хералде“ за роман, а със сборника разкази „Нищо не се случва самò“ &#8211; награда „Фурест и Рока“. За следващия си сборник разкази, „Краят на любовта“, получава международната награда за литература „Бреве Рибера дел Диего“. Световният му триумф идва с романа „Време за живот“ (2010), преведен на много езици, а вече и на български в издание на „Персей“.</p>
]]></content:encoded>
					
		
		
			</item>
	</channel>
</rss>
