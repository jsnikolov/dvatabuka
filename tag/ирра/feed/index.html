<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ирра | Двата бука</title>
	<atom:link href="https://dvatabuka.eu/tag/%d0%b8%d1%80%d1%80%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Thu, 16 Apr 2015 09:35:38 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Песни, четене и извънземни с Ирра в час</title>
		<link>https://dvatabuka.eu/%d0%b8%d1%80%d1%80%d0%b0-%d1%80%d0%b0%d0%b7%d0%ba%d0%b0%d0%b7%d0%b2%d0%b0-%d0%b7%d0%b0-%d0%b8%d0%b7%d0%b2%d1%8a%d0%bd%d0%b7%d0%b5%d0%bc%d0%bd%d0%b8/</link>
		
		<dc:creator><![CDATA[Венелина Стоянова]]></dc:creator>
		<pubDate>Thu, 16 Apr 2015 09:34:16 +0000</pubDate>
				<category><![CDATA[България]]></category>
		<category><![CDATA[Ирра]]></category>
		<category><![CDATA[Петър Бобев]]></category>
		<category><![CDATA[Труд]]></category>
		<guid isPermaLink="false">http://dvatabuka.site/?p=5317</guid>

					<description><![CDATA[Песни, танци, четене, извънземни и любопитни факти от науката. Всичко това бе съчетано в един учебен час от певицата Ирра, издателство &#8222;Труд&#8220; и децата от столичното 105 СОУ „Атанас Далчев”. В рамките на инициативата &#8222;Походът на книгите&#8220; малчуганите се запознаха с неиздавани [...] <a href="https://dvatabuka.eu/%d0%b8%d1%80%d1%80%d0%b0-%d1%80%d0%b0%d0%b7%d0%ba%d0%b0%d0%b7%d0%b2%d0%b0-%d0%b7%d0%b0-%d0%b8%d0%b7%d0%b2%d1%8a%d0%bd%d0%b7%d0%b5%d0%bc%d0%bd%d0%b8/" title="Песни, четене и извънземни с Ирра в час" class="read-more">Виж още ...</a>]]></description>
										<content:encoded><![CDATA[<p align="JUSTIFY"><img decoding="async" class="alignleft size-thumbnail wp-image-5318" src="https://dvatabuka.eu/wp-content/uploads/2015/04/P1040705-220x165.jpg" alt="P1040705" width="220" height="165" srcset="https://dvatabuka.eu/wp-content/uploads/2015/04/P1040705-220x165.jpg 220w, https://dvatabuka.eu/wp-content/uploads/2015/04/P1040705-350x263.jpg 350w, https://dvatabuka.eu/wp-content/uploads/2015/04/P1040705-700x525.jpg 700w" sizes="(max-width: 220px) 100vw, 220px" />Песни, танци, четене, извънземни и любопитни факти от науката. Всичко това бе съчетано в един учебен час от певицата Ирра, издателство &#8222;Труд&#8220; и децата от столичното 105 СОУ „Атанас Далчев”.</p>
<p align="JUSTIFY">В рамките на инициативата &#8222;Походът на книгите&#8220; малчуганите се запознаха с неиздавани до този момент романи на Петър Бобев – „Възмездието на Кали” и „Диадемата на орангутана”, събрани в един том. Термините в двете книги се оказаха отчасти непознати и трудни за малчуганите, но Ирра с лекота успя да обясни значението им. Така децата бяха впечатлени и привлечени от екзотичните дестинации (Борнео, Индия), от прекрасните и много живи и точни описания на флората и фауната, от безбройните приключения на пълнокръвни и интересни герои. Романите обръщат внимание и на морални, екологични и философски въпроси и дилеми, чиято значимост нараства. За децата беше интересно и това, че авторът Петър Бобев пише за неща, които по негово време не са съществували, а сега са част от ежедневието ни. Пример за това са дисплеят, нанороботите, криотехнологията и други.</p>
<p align="JUSTIFY">Издателството беше подготвило награди за тримата отговорили вярно на въпроси, свързани с книгата и автора, както и подаръци за всяко дете.</p>
<p align="JUSTIFY"><span style="text-decoration: underline;"><b>За автора</b></span></p>
<p align="JUSTIFY"><img fetchpriority="high" decoding="async" class=" size-thumbnail wp-image-5319 alignright" src="https://dvatabuka.eu/wp-content/uploads/2015/04/Kali-korica_malka-220x361.jpg" alt="Kali korica_malka" width="220" height="361" srcset="https://dvatabuka.eu/wp-content/uploads/2015/04/Kali-korica_malka-220x361.jpg 220w, https://dvatabuka.eu/wp-content/uploads/2015/04/Kali-korica_malka.jpg 350w" sizes="(max-width: 220px) 100vw, 220px" />Няколко поколения български деца и юноши са израснали с книгите на класика на българския приключенски жанр Петър Бобев, основателно наречен от мнозина „Българският Жул Верн”. Той е автор на над 30 приключенски и научнофантастични романа, излезли между 50-те и 90-те години на ХХ в., които имат разнообразен обхват и в географско, и в историческо, и в научно отношение. Книгите му са динамични и увлекателни. Емблематичен за писателя е романът му „Жрицата на змията”, превърнал се в любим за много деца – настоящи родители, баби и дядовци. Романите му дискутират хипотези от различни научни области – история, антропология, палеология, извънземни цивилизации, общество и др. Типично за творчеството му е акцентирането върху етичните въпроси, които поставят научните открития.</p>
<p align="JUSTIFY">В историко-приключенския жанр създава творби като „Куцият дявол”, „Калиакра”, „Драгота – морски хайдутин”, „Вълчата царица”, „Горан – мечи побратим”, „Мечът на Атила”, „Позорът на Один”, „Тайната книга”, „Галатея”, „Гладиаторът“ и др. Автор е на научнофантастични книги като „Белият лоцман”, посветена на отношението между делфина и човека (по действителен случай, отразен в научнопопулярния печат), с която става популярен и в чужбина, „Тигрицата на океана” – с която се връща към темата на „Белият лоцман”, „Камбо” (1984) – за шимпанзе, което е усвоило езика на глухонемите.</p>
<p align="JUSTIFY">Петър Бобев е родоначалник и класик на приключенския жанр в българската литература. Неговият герой най-често е пътешественик, попаднал в екзотична среда и въвлечен в приключение заради научните си занимания. Такива са романите му „Отмъщението на мъртвия инка”, „Опалите на Нефертити”, „Боа и диаманти”, „Драконът от Луалаба”, „Каменното яйце”, „Разум в бездната” и др. Героите му – добри и лоши, олицетворяват конфликта между научното, миролюбивото и алтруистичното мислене и поведение и закостенялото, агресивно, алчно и егоистичното. Сблъсъкът между тях става в екстремна екзотична среда – джунгла, пустиня, океанска бездна.</p>
<p align="JUSTIFY">Петър Бобев е биолог по образование и агроном по професия. Роден е на 9 август 1914 г. в Горна Оряховица. Завършва Агрономо-лесовъдния факултет на Софийския университет, след което дълги години работи като агроном в различни градове на страната. Започва да пише късно, когато е почти на 40 години. Започва да публикува в началото на 50-те години в периодични издания за деца – сп. „Дружинка” и „Пламъче“ и в. „Септемврийче”. Негов откривател и „кръстник” в литературата става Ран Босилек, а редактор на първата му книга е не друг, а Ангел Каралийчев. Първите му книги са сборници с приказки и разкази за най-малките.</p>
<p align="JUSTIFY">Вълнува се от постиженията на науката и най-вече на биологията, екологията, космическите изследвания, лазерните технологии и кибернетиката. Познанията му в различни области на естествените науки – география, зоология, ботаника, етнология и история правят книгите му максимално прецизни от научна гледна точка, даваща на младия читател познание на доста високо равнище на границата между научнопопулярното и строго научното.</p>
<p align="JUSTIFY">Писателят умира на 26 април 1997 г.</p>
]]></content:encoded>
					
		
		
			</item>
	</channel>
</rss>
