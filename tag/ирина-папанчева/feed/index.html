<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Ирина Папанчева | Двата бука</title>
	<atom:link href="https://dvatabuka.eu/tag/%d0%b8%d1%80%d0%b8%d0%bd%d0%b0-%d0%bf%d0%b0%d0%bf%d0%b0%d0%bd%d1%87%d0%b5%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Mon, 13 Mar 2017 20:40:38 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>&#8222;Тя, островът&#8220; &#8211; български роман с международен прочит</title>
		<link>https://dvatabuka.eu/%d1%82%d1%8f-%d0%be%d1%81%d1%82%d1%80%d0%be%d0%b2%d1%8a%d1%82-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8-%d1%80%d0%be%d0%bc%d0%b0%d0%bd-%d1%81-%d0%bc%d0%b5%d0%b6%d0%b4%d1%83%d0%bd/</link>
		
		<dc:creator><![CDATA[Венелина Стоянова]]></dc:creator>
		<pubDate>Mon, 13 Mar 2017 20:40:38 +0000</pubDate>
				<category><![CDATA[Книжарничка]]></category>
		<category><![CDATA[Ирина Папанчева]]></category>
		<category><![CDATA[Труд]]></category>
		<guid isPermaLink="false">http://dvatabuka.site/?p=9788</guid>

					<description><![CDATA[Всекидневно на книжния пазар се появяват нови български автори, но това, което отличава Ирина Папанчева и нейният роман „Тя, островът” (от Книгоиздателска къща „ТРУД”) е, че това е роман, който има международен прочит. Това не е обичайната история, която сме свикнали да [...] <a href="https://dvatabuka.eu/%d1%82%d1%8f-%d0%be%d1%81%d1%82%d1%80%d0%be%d0%b2%d1%8a%d1%82-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8-%d1%80%d0%be%d0%bc%d0%b0%d0%bd-%d1%81-%d0%bc%d0%b5%d0%b6%d0%b4%d1%83%d0%bd/" title="&#8222;Тя, островът&#8220; &#8211; български роман с международен прочит" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-9789 alignright" src="https://dvatabuka.eu/wp-content/uploads/2017/03/tq-ostrovyt-220x320.jpg" alt="" width="220" height="320" srcset="https://dvatabuka.eu/wp-content/uploads/2017/03/tq-ostrovyt-220x320.jpg 220w, https://dvatabuka.eu/wp-content/uploads/2017/03/tq-ostrovyt-350x509.jpg 350w, https://dvatabuka.eu/wp-content/uploads/2017/03/tq-ostrovyt-700x1018.jpg 700w, https://dvatabuka.eu/wp-content/uploads/2017/03/tq-ostrovyt.jpg 1746w" sizes="(max-width: 220px) 100vw, 220px" />Всекидневно на книжния пазар се появяват нови български автори, но това, което отличава Ирина Папанчева и нейният роман „Тя, островът” (от Книгоиздателска къща „ТРУД”) е, че това е роман, който има международен прочит. Това не е обичайната история, която сме свикнали да четем – за това колко сме бедни, нещастни, социално онеправдани.</p>
<p>„Тя, островът” е литературно събитие. Той е многопластов и полифоничен роман, интересен не само с екзотичното място, където се развива действието, но и с вглъбеното разкриване на съвременните отношения в един глобализиран свят, когато всичко и всички могат да се срещнат с някого навсякъде. „Тя, островът&#8220; свързва днешните преживявания на няколко души на испанския остров Фуертевентура с документалните и фикционални истории на действителни личности, пребивавали там от най-древни времена до наши дни.</p>
<p>Централна тема в книгата е изгнанието на философа-писател Мигел де Унамуно: привеждат се откъси от писмата му, от стиховете и есетата му, написани на и за острова. Ключово е съпоставянето на сърф-културата с бита, възприятията и миналото на местните хора. Но главният герой и режисьор на събитията, разгърнати в литературното пространство, е точно островът с женска душа и природа. Тя, островът, Фуертевентура. „На голия остров всички бяхме голи. И всяка следваща наша крачка или привидно решение щеше да води към неизбежната развръзка. Бях дошла да пиша роман. В действителност бях героиня в роман. Романа, който пишеше островът.“</p>
<p>„Тя островът“ засяга пряко или косвено широк спектър от теми: духовните търсения, убеждения и избори; културната хетеронимия; необходимостта от постоянство и опора, които са тъй неприсъщи на съвременността, макар и заложени в самата природа на човека; стремежът към духовна и физическа пълнота на изживяването, в неговите най-първични и в неговите най-рационализирани форми; границата между земно и възвишено; необятният и едновременно с това мимолетен свят, заедно с пъстротата на впечатленията, които поражда; невъзможността щастието да бъде опитомено или осмислено. Български романи, които предават подобна пъстра палитра от въпроси и интерпретации, със своя визия и послание, се срещат рядко и са ценност.</p>
<p><strong>За автора:</strong></p>
<p>Ирина Папанчева е родена в гр. Бургас. Завършва магистратура по „Славянска филология – Чешки език и литература“ в СУ „Св. Климент Охридски“ и по „Европейска интеграция и развитие – Европейска политика и социална интеграция“ в Свободния фламандски университет в Брюксел (Vrije Universiteit Brussel). Автор на детската илюстрована книжка „Аз заеквам“ (ИК „Сиела“, 2005), на повестта „Почти интимно“ (ИК „Кронос“, 2007) и на романите „Анабел“ (ИК „Жанет 45“, 2010) , „Перо от пеликан“ (ИК „Жанет 45“, 2013) и „Тя, островът“ (Издателство „Труд“, 2017). Награда на участниците в конкурса „Южна пролет – 2008“ за повестта „Почти интимно“. “Анабел“ е сред трите номинирани книги в конкурса на Фондация „Елизабет Костова“ и издателство Open Letter Books в Университета в Рочестър за Съвременен български роман (2014). “Перо от пеликан“ е преведена на английски, френски и арабски.</p>
]]></content:encoded>
					
		
		
			</item>
	</channel>
</rss>
