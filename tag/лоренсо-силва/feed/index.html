<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Лоренсо Силва | Двата бука</title>
	<atom:link href="https://dvatabuka.eu/tag/%d0%bb%d0%be%d1%80%d0%b5%d0%bd%d1%81%d0%be-%d1%81%d0%b8%d0%bb%d0%b2%d0%b0/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Sun, 29 Nov 2015 21:54:52 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Испанска звезда представя роман за €600 000</title>
		<link>https://dvatabuka.eu/%d0%b8%d1%81%d0%bf%d0%b0%d0%bd%d1%81%d0%ba%d0%b0-%d0%b7%d0%b2%d0%b5%d0%b7%d0%b4%d0%b0-%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f-%d1%80%d0%be%d0%bc%d0%b0%d0%bd-%d0%b7%d0%b0-e600-000/</link>
		
		<dc:creator><![CDATA[Венелина Стоянова]]></dc:creator>
		<pubDate>Sun, 29 Nov 2015 21:54:52 +0000</pubDate>
				<category><![CDATA[България]]></category>
		<category><![CDATA[Изида]]></category>
		<category><![CDATA[Лоренсо Силва]]></category>
		<guid isPermaLink="false">http://dvatabuka.site/?p=8480</guid>

					<description><![CDATA[Лоренсо Силва, един от най-четените автори в днешна Испания, спечелил едновременно признанието на критиката и на милиони читатели, носител на трите най-големи испански литературни награди: „Планета“, „Надал“ и „Примавера“, пристига през декември, за да вземе участие в Софийския международен литературен фестивал, в [...] <a href="https://dvatabuka.eu/%d0%b8%d1%81%d0%bf%d0%b0%d0%bd%d1%81%d0%ba%d0%b0-%d0%b7%d0%b2%d0%b5%d0%b7%d0%b4%d0%b0-%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f-%d1%80%d0%be%d0%bc%d0%b0%d0%bd-%d0%b7%d0%b0-e600-000/" title="Испанска звезда представя роман за €600 000" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="size-thumbnail wp-image-8481 alignright" src="https://dvatabuka.eu/wp-content/uploads/2015/11/Lorenzo-SilvaJO-220x330.jpg" alt="Lorenzo SilvaJO" width="220" height="330" srcset="https://dvatabuka.eu/wp-content/uploads/2015/11/Lorenzo-SilvaJO-220x330.jpg 220w, https://dvatabuka.eu/wp-content/uploads/2015/11/Lorenzo-SilvaJO-350x525.jpg 350w, https://dvatabuka.eu/wp-content/uploads/2015/11/Lorenzo-SilvaJO-700x1050.jpg 700w" sizes="(max-width: 220px) 100vw, 220px" />Лоренсо Силва, един от най-четените автори в днешна Испания, спечелил едновременно признанието на критиката и на милиони читатели, носител на трите най-големи испански литературни награди: „Планета“, „Надал“ и „Примавера“, пристига през декември, за да вземе участие в Софийския международен литературен фестивал, в рамките на Панаира на книгата.</p>
<p>Всеки, който желае, може да присъства на срещата разговор с него на 12 декември (събота) в НДК, етаж 2, Мраморно фоайе, от 16 ч. Половин час преди това световнопризнатият писател ще дава автографи на намиращия се в близост щанд № 210, върху българското издание на криминалния си роман „Знакът на меридиана“ (изд. „Изида“, превод Румен Руменов и Стефка Петрова).</p>
<p>Романът е отличен през 2012 г. с „Планета“, наградата с най-голяма парична равностойност в света след Нобеловата и възлизаща на 600 000 евро. Ситуиран в съвременна Каталуния, „Знакът на меридиана“ разказва за общество, в което властват корупцията, мръсните пари и арогантни престъпници, а срещу тях се изправя един съвременен Дон Кихот, мечтаещ за справедливост и една невъзможна любов.</p>
<p><img decoding="async" class="alignleft size-thumbnail wp-image-8482" src="https://dvatabuka.eu/wp-content/uploads/2015/11/znakut-na-meridiana-korica-220x341.jpg" alt="znakut na meridiana korica" width="220" height="341" srcset="https://dvatabuka.eu/wp-content/uploads/2015/11/znakut-na-meridiana-korica-220x341.jpg 220w, https://dvatabuka.eu/wp-content/uploads/2015/11/znakut-na-meridiana-korica-350x542.jpg 350w, https://dvatabuka.eu/wp-content/uploads/2015/11/znakut-na-meridiana-korica-700x1084.jpg 700w, https://dvatabuka.eu/wp-content/uploads/2015/11/znakut-na-meridiana-korica.jpg 1547w" sizes="(max-width: 220px) 100vw, 220px" />Пенсионираният полицай Роблес е открит обесен на един мост в испанско градче близо до Барселона. Зад гърба си той има блестяща кариера, два ордена, дългогодишна служба в групите за борба с тероризма и престъпността в Каталуния.</p>
<p>Разследването на убийството е поверено на полицейския експерт Рубен Бевилакуа от Мадрид. В неговия екип са младата и интелигентна сержант Чаморо и полицаят новобранец Арнау. Не след дълго те откриват, че убитият има в банковата си сметка огромна сума, която не би могъл да спести от пенсията си, а около убийството се разкриват детайли, които подсказват, че то има характер на послание.</p>
<p>Екипът от Мадрид трябва да обедини усилията си заедно с полицията на Барселона и специалния отдел за вътрешни разследвания, за да разчете това послание.</p>
<p>Воден от чувството си за справедливост, Рубен Бевилакуа отваря кутията на Пандора, от която излизат корупция в полицията, безскрупулна престъпност, търговия с дрога и плът, но и призраци от собственото му минало. Защото убитият е неговият партньор и ментор, направлявал първите му стъпки като полицейски служител. Дали провесеният на каталунския мост труп не е послание, предназначено за самия него?</p>
<p>Лоренсо Силва е роден през 1966 г. в предградие на Мадрид. Завършил е право и в продължение на десет години работи като адвокат. Успоредно с това стартира и литературната му кариера. Още първите му книги са успешни и той обръща гръб на правото, за да се отдаде изцяло на литературата. По някои от книгите му са заснети филми. Освен че има голям пазарен успех, Силва е авторът, спечелил едновременно трите най-големи испански литературни награди. През 2000 г. получава „Надал“ за романа си „El alquimista impaciente“, през 2004 г. е удостоен с  „Примавера“ за „Carta blanca“, а през 2012 г. печели „Планета“ за „Знакът на меридиана“ (2012). Изключителната си популярност дължи на полицейската си серия от 8 сюжетно самостоятелни романа с главен герой Рубен Бевилакуа. Любопитен, но красноречив за литературните им качества факт е, че два от тях му донасят най-големите литературни награди на Испания.</p>
]]></content:encoded>
					
		
		
			</item>
	</channel>
</rss>
