<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Леон Даниел | Двата бука</title>
	<atom:link href="https://dvatabuka.eu/tag/%d0%bb%d0%b5%d0%be%d0%bd-%d0%b4%d0%b0%d0%bd%d0%b8%d0%b5%d0%bb/feed/" rel="self" type="application/rss+xml" />
	<link>https://dvatabuka.eu/</link>
	<description>Новини и старини от света на книгите и литературата</description>
	<lastBuildDate>Wed, 13 May 2015 23:00:30 +0000</lastBuildDate>
	<language>bg-BG</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	
	<item>
		<title>Представят 3 тома на Леон Даниел</title>
		<link>https://dvatabuka.eu/%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f%d1%82-3-%d1%82%d0%be%d0%bc%d0%b0-%d0%bd%d0%b0-%d0%bb%d0%b5%d0%be%d0%bd-%d0%b4%d0%b0%d0%bd%d0%b8%d0%b5%d0%bb/</link>
		
		<dc:creator><![CDATA[Венелина Стоянова]]></dc:creator>
		<pubDate>Wed, 13 May 2015 23:00:30 +0000</pubDate>
				<category><![CDATA[България]]></category>
		<category><![CDATA[Захарий Стоянов]]></category>
		<category><![CDATA[Леон Даниел]]></category>
		<guid isPermaLink="false">http://dvatabuka.site/?p=5916</guid>

					<description><![CDATA[„Живият Леон Даниел” се нарича паметната вечер, организирана от НАТФИЗ „Кръстьо Сарафов” и издателство „Захарий Стоянов” на 18 май от 18 ч. в Аулата на НАТФИЗ. Ще бъдат представени трите тома съчинения на големия режисьор. Първият е „Театър и зрител” и в [...] <a href="https://dvatabuka.eu/%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f%d1%82-3-%d1%82%d0%be%d0%bc%d0%b0-%d0%bd%d0%b0-%d0%bb%d0%b5%d0%be%d0%bd-%d0%b4%d0%b0%d0%bd%d0%b8%d0%b5%d0%bb/" title="Представят 3 тома на Леон Даниел" class="read-more">Виж още ...</a>]]></description>
										<content:encoded><![CDATA[<p><img fetchpriority="high" decoding="async" class="alignleft size-thumbnail wp-image-5917" src="https://dvatabuka.eu/wp-content/uploads/2015/05/leon_daniel-220x314.jpg" alt="leon_daniel" width="220" height="314" srcset="https://dvatabuka.eu/wp-content/uploads/2015/05/leon_daniel-220x314.jpg 220w, https://dvatabuka.eu/wp-content/uploads/2015/05/leon_daniel.jpg 280w" sizes="(max-width: 220px) 100vw, 220px" />„Живият Леон Даниел” се нарича паметната вечер, организирана от НАТФИЗ „Кръстьо Сарафов” и издателство „Захарий Стоянов” на 18 май от 18 ч. в Аулата на НАТФИЗ.</p>
<p>Ще бъдат представени трите тома съчинения на големия режисьор. Първият е „Театър и зрител” и в него авторът отваря режисьорските си „чекмеджета”. Вторият том е „Пътешествие в театъра”. „Пътешествието” е написано през 1967-1972 г. и подтик за това дава писателят Георги Мишев, който предлага на Леон Даниел да напише книжка за по-малките зрители, за тия, които сега се учат да гледат „възрастни” пиеси. Така че това е повече повест,  отколкото съчинение за театъра. Режисьорът е и истински писател, той като Вергилий повежда читателя в света на театъра, дори  влиза в него от задния вход, за да покаже истинския лик на това изкуство. Третият том е „Игрите” и текстовете в него разказват за спектаклите, които режисьорът е правил. За него те са  низ от живи хора, които са го направили такъв, какъвто е.  В „Игрите” има и нетеатрални спомени, които са се разигравали в живота. Но те са арсеналът на всичките му театрални работи. В повествованието е и неговата личност, която винаги носи нещо неочаквано, той е необикновено съчетание  от на пръв поглед несъчетаеми прояви. Той е цялостен, защото следва свои търсения, открива нови светове, неуморен е… Театърът на Леон Даниел е самият той, самата негова личност. Той създава школа и е забележителен педагог, без да преподава в Театралната академия. В книгата си разказва, показва, но не поучава назидателно.  Гонен и местен по театралната карта той остава безспорната фигура  в обратите на битието, в което Даниел следва себе си, таланта си и ценностите на изкуството.</p>
<p>Изтъкнатият български режисьор Леон Даниел е роден през 1927 г. в Русе. Завършва ленинградския държавен театрален институт през 1952 г. Режисьорският му дебют е на „Еснафи” на Максим Горки. Работил е в драматичните театри в Русе и Бургас, в театър „Българска армия”, театър „Народна сцена”, в Студията за хроникални и документални филми, в Театъра на поезията, в театъра във Враца, в Народния театър „Иван Вазов” и др. Автор е на един игрален филм „На чисто” и няколко книги „Пътешествие в театъра”, „Игрите”, „Театрални есета”, „Театър и зрител”и др. Леон Даниел е носител на орден „Стара планина” – първа степен, на Аскеер за цялостно творчество през 1992 г. и почетен ИКАР на Съюза на артистите в България за цялостна дейност през 2007 г., както и на много награди за театрални постановки. Умира през 2008 г.</p>
<p>&nbsp;</p>
]]></content:encoded>
					
		
		
			</item>
	</channel>
</rss>
